{
    "questions" : [
        {
            "question" : "হেযবুত তওহিদ দলটির বিতর্কিত ধর্মবিশ্বাসের নেপথ্যে গোপন রহস্য",
            "answer" : [
                "1. হেযবুত তওহিদ দলটির প্রতিষ্ঠাতা বায়জিদখান পন্নী ছিলেন মুলহিদ এনায়েতুল্লাহ মাশরেকী'র একজন ঘনিষ্ঠ সাথী ও ভাব শিষ্য। তার দলটি মূলত পাকিস্তানের 'তাহরিকে খাকসার' দলের আদলেই প্রতিষ্ঠিত। মুলহিদ মাশরেকী আর পন্নী সাহেব দু'জনের ধর্মীয় মতবাদ এক ও অভিন্ন। আমি 'রদ্দে কাদিয়ানী' প্লাটফর্মে পন্নীদের মতবাদ নিয়েও আলোচনা করার কারণ, তার আকীদা ও মতবাদগুলোও বেশিরভাগ ক্ষেত্রে কাদিয়ানী মতবাদেরই হুবহু কপি-পেস্ট। এরাও মুসলিম উম্মাহার সর্বসম্মত শিক্ষার পরিপন্থী ইসলামের অপব্যাখ্যায় ব্যতিব্যস্ত। তার জলজ্যান্ত প্রমাণ, দাজ্জাল কনসেপ্ট নিয়ে তার মনগড়া প্রেজেন্টেশন। পন্নী সাহেব এ নিয়ে একটি গ্রন্থও রচনা করেছেন, নাম- দাজ্জাল? ইহুদী-খ্রীস্টান ‘সভ্যতা’। অর্থাৎ হেযবুত তওহিদ দলটির বিশ্বাস মতে, দাজ্জাল কোনো মানবাকৃতির কেউ নন, বরং রূপক অর্থে ইহুদী-খ্রীস্টান সভ্যতা উদ্দেশ্য। নাউজুবিল্লাহ। অথচ দাজ্জাল এর কনসেপ্ট একটি তাওয়াতুর স্তরীয় ইসলাম ধর্মবিশ্বাস, ফলে এর প্রকৃত শিক্ষা ও বাস্তবতার অস্বীকার সুস্পষ্ট কুফুরী। মূলত এ জন্যই এদের রদ্দ-ও আমাদের দৃষ্টিতে রদ্দে কাদিয়ানীয়তের অন্তর্ভুক্ত। <br><br>সে যাইহোক, ১৯৪২ সালে কলকাতার ইসলামিয়া কলেজে পড়াশোনা করতে গেলে সেখানেই সেকুলার এ বস্তুবাদী মুলহিদ মাশরেকী'র সাথে তার প্রথম পরিচয় হয়। মুলহিদ মাশরেকী'র প্রতিষ্ঠিত দল \"তাহরিকে খাকসার\" (تحريك خاكسار) এর একজন সাবেক সক্রিয় সদস্যও। তাহরিকে খাকসার দলটি প্রতিষ্ঠিত হয় ১৯৩১ইং সনে। হেযবুত তওহিদ দলটির লিটারেচার থেকে জানা যায়, জনাব পন্নী সাহেব খাকসার নেতা মুলহিদ এনায়েতুল্লাহ মাশরেকী'র খেলাফতপ্রাপ্ত (বয়াত গ্রহণকারী প্রথম সারির ঘনিষ্ঠ শিষ্য)। তিনি মাশরেকী কর্তৃক পুরো ভারতবর্ষ থেকে বাছাইকৃত ৯৬ জন কমান্ডারদের অন্যতম ছিলেন।<br><br>উল্লেখ্য, মুলহিদ এনায়েতুল্লাহ মাশরেকী'র জন্ম পাঞ্জাবের অমৃতসর স্থানে ২৫ আগস্ট ১৮৮৮ সালে। তার পিতার নাম ছিল আতা মুহাম্মদ খান। সেকুলার পিতার আদর্শেই বেড়ে উঠেন তিনি। তিনি কোনো ইসলামি শিক্ষা প্রতিষ্ঠানে পড়াশোনা করেননি। তিনি গণিতে উচ্চতর শিক্ষা গ্রহণের উদ্দেশ্যে ১৯০৭ সনে ইংল্যান্ডের ক্যম্ব্রিজে অবস্থিত ক্রাইস্ট কলেজে ভর্তি হন। সেখানে অবস্থানকালেই পাশ্চাত্য কালচারে প্রভাবিত হন তিনি। সেখান থেকে নিজ দেশে ফিরে এসে কুরআন ও সুন্নাহ'র শিক্ষাকে পাশ্চাত্য সভ্যতার অনুকূলে নিজের পছন্দমতো কথিত আধুনিক ব্যাখ্যার স্বরূপে দাঁড় করার চেষ্টা করেন। তিনি ১৯২৪ সালে মাত্র ৩৬ বছর বয়সে তার বিখ্যাত গ্রন্থ তাজকিরাহ-এর ১ম খণ্ড লেখা সমাপ্ত করেন। তারপর তাজকিরাহ ২য় খণ্ড লিখা শেষে তার মৃত্যুর পর ১৯৬৪ সনে প্রকাশিত হয়, তারপর ৩য় খণ্ড প্রকাশিত হয়। বইটি মুলহিদ এনায়েতুল্লাহ মাশরেকী'র ইসলাম বিরোধী তাবৎ মতবাদ নিয়ে সুস্পষ্ট ধারণা পেতে যথেষ্ট। মুহাদ্দিসুল আছর আল্লামা ইউসুফ বিন্নুরী (রহ.) সহ আলেমগণ মূলত তার বইটি পড়েই তাকে মুলহিদ ও যিন্দিক আখ্যা দিতে বাধ্য হন। <br><br>যাইহোক, ইসলামী শিক্ষার মনগড়া ব্যাখ্যা বিশ্লেষণের কারণে তাকে সমসাময়িক উলামায়ে কেরামের কঠোর সমালোচনার মুখে পড়তে হয়। কিন্তু সে পাশ্চাত্য সভ্যতার অনুকূলে নিজের পছন্দমতো কুরআন সুন্নাহ'র অপব্যাখ্যা দিতেই থাকেন। ফলে উলামায়ে কেরাম সর্বসম্মতিক্রমে তার এবং তার অনুসারীদের উপর ইলহাদ এবং যিন্দিকের ফাতাওয়া আরোপ করতে শুরু করেন। কিন্তু সে প্রতিশোধ পরায়ণ হয়ে বরং উলামায়ে কেরামের বিরুদ্ধে একটি বই রচনা করেন। বইটির নাম দেন 'মৌলভী কা গলদ মাযহাব' (মৌলভীদের ভুল ইসলাম)। এছাড়া সে আরও অনেক বই রচনা করেন। <br><br>খাকসার নেতা এনায়েতুল্লাহ মাশরেকী অখন্ড ভারতের পক্ষে ছিলেন, বিরোধিতা করেন পাকিস্তান রাষ্ট্রেরও। দ্বন্দ্বে জড়ান কায়েদে আজম মুহাম্মদ আলী জিন্নাহ'র সাথে। তিনি জিন্নাহর কট্টর বিরোধীও ছিলেন, অশ্রাব্য ভাষায় গালমন্দও করতেন। ফলে ১৯৪৩ সালের ২০ জুলাই রফিক এবং সাব্বির নামে তার 'তাহরিকে খাকসার' সংগঠনের দুই কর্মী 'মুহাম্মদ আলী জিন্নাহ'কে হত্যা করার চেষ্টা করে। জিন্নাহ'র প্রাণনাশের চেষ্টায় পরোক্ষ ইন্ধন থাকার দায়ে পুলিশ মুলহিদ এনায়েতুল্লাহ মাশরেকীকে গ্রেপ্তারও করেন। <br><br>এতে কোনো সন্দেহ নেই যে, এনায়েতুল্লাহ মাশরেকী'র সকল অনুসারী ভ্রষ্ট এবং কুফুরী মতবাদের অনুসারী। তার আকীদা-বিশ্বাস এবং চিন্তা-চেতনা খুবই ভয়াবহ। ফলে তাদেরকে উলামায়ে দেওবন্দ সহ সকল মাসলাকের দায়িত্বশীল উলামা মাশায়েখ দ্ব্যর্থহীনভাবে তাকফীর করেছেন। তাদের আকীদা যে গ্রহণ করবে সে কোনোক্রমেই মুসলমান থাকতে পারে না। বলাবাহুল্য যে, সেই তাহরিকে খাকসার আন্দোলনের নতুন ভার্সন পূর্ব বাংলার তথাকথিত এই 'হেযবুত তওহীদ'। ফলে তাদের খপ্পর থেকে আমাদের জনসাধারণের ঈমান বাঁচাতে আজই সোচ্চার হতে হবে। নইলে উম্মাহার অবস্থা আরও বেশি শোচনীয় হতে পারে।",
                "2. মুলহিদ এনায়েতুল্লাহ মাশরেকীর বিখ্যাত রচনা 'তাজকিরাহ' সহ তার অন্যান্য বই পুস্তক থেকে ইসলাম শিক্ষা বিরোধী যে সমস্ত বক্তব্য পাওয়া যায় তার সামান্য কিছু নিচে তুলে ধরা হল,<br><br>১. মুসলমানদের কোনো আকীদা আর কলেমার প্রয়োজন নেই, আকায়েদের বাধ্যবাধকতা হচ্ছে বদমায়েশি! <br><br>২. ঈমান এবং ইসলাম শুধু আমলের নাম।<br><br>৩. রোজা, হজ্জ এবং যাকাত কোনো ইবাদত নয়। উল্লেখ্য, এদেশের হেযবুত তওহিদ দলটির-ও একই বিশ্বাস। দেখুন, তাদেরই প্রকাশনী থেকে প্রকাশিত 'ধর্মবিশ্বাস' পৃ-১৪। সুতরাং বলা যায় যে, পন্নীর সমস্ত আকীদা-বিশ্বাস মুলহিদ এনায়েতুল্লাহ মাশরেকী থেকেই কপিকৃত।<br><br>৪. নামায রোজা ইত্যাদি সবকিছুর আসল উদ্দেশ্য দুনিয়ার উন্নতি সাধন, যিকির তাসবীহ, দোয়া কোনো অর্থেই ইবাদত নয়।<br><br>৫. ইসলাম হল শুধুই নিয়ম-শৃঙ্খলা ও আধিপত্য শক্তির নাম  আর তওহীদ হতে উদ্দেশ্য আমলের ঐক্যবদ্ধতা। <br><br>৬. আল্লাহ ও তাঁর রাসূলের শানে কোনো অবমাননাকর বাক্য উচ্চারণ করা দ্বারা কুফুরী হবেনা।<br><br>৭. বিদ্যমান সকল মুসলমান মুশরিক এবং কাফের। আর প্রতিমা পূজক বিশুদ্ধ অর্থে একত্ববাদী এবং মুসলিম। তাদেরকে মুশরিক বলা অন্ধত্ব।<br><br>৮. ইউরোপের খ্রিস্টান, মুমিন, মুত্তাকি, সৎলোকেরা নেককার। দুনিয়া ও আখেরাতে তাদেরই সফলতা এবং কামিয়াবি রয়েছে। <br><br>৯. প্রকৃত জ্ঞানীরা হচ্ছে ইউরোপের খ্রিস্টানগণ। ইসলামের আলেম উলামাগণ (প্রকৃত) জ্ঞানী নন।<br><br>১০. বর্তমান খ্রিস্টানরা কুরআনের উপর আমলকারী এবং আল্লাহ ও তাঁর রাসূলের আনুগত্যকারী।<br><br>১২. বর্তমানে সমস্ত মুসলমান ইসলাম থেকে খারিজ এবং গোমরাহ।<br><br>১৩. ইসলামে পরকালের কোনো ধারণাই নেই।<br><br>১৪. হিন্দুস্তানে যাকাত আদায় করার বর্তমান দৃশ্য হারাম।<br><br>১৫. মসজিদ সমূহে ই'তিকাফ করা এবং আল্লাহতালার নাম নেয়া বোকামি।<br><br>১৬. সমস্ত উম্মতে মুহাম্মদীয়া মুশরিক এবং জাহান্নামের নিম্নস্তরে রয়েছে। <br><br>১৭. সমস্ত হানাফী, শাফেয়ী, মুকাল্লিদ এবং গয়ের মুকাল্লিদ সবাই জাহান্নামী। <br><br>১৮. মুসলিম উম্মাহ সহীহ ইসলামের উপর মাত্র ত্রিশ বছর বহাল ছিলো।<br><br>১৯. আল্লাহতালার প্রতি মিথ্যার অভিযোগ। <br><br>২০. কুরআন শরীফে বিকৃতি হওয়ার বিশ্বাস। সংক্ষেপে এ পর্যন্ত। এবার মুলহিদ এনায়েতুল্লাহ মাশরেকী এবং তার অনুরূপ মতাদর্শে বিশ্বাসীদের ব্যাপারে শর'য়ী বিধানের আলোকে ফাতাওয়া কী রকম তা দেখা যাক। পাকিস্তানের স্বনামধন্য ও নির্ভরযোগ্য ফাতাওয়া বিভাগ থেকে প্রকাশিত ফাতাওয়াটি নিম্নরূপ-((مذکورہ بالا عقائد بلاشبہ اسلام کے خلاف،الحاد وزندقہ ہیں،اور ملحد وزندیق اصطلاح شرع میں اسی شخص کو کہاجاتا ہے جو اسلام کا مدعی ہونے کے باوجود کفریہ عقائد رکھتا ہو اور آیات قرآنیہ کے ایسے معنی بتاتا ہو جو دوسری نصوص اور اجماع امت کے خلاف ہیں ،ایسا شخص  شرعا بحکم مرتد ،ملحد اور مخالف اسلام ہے۔(از جواہر الفقہ،)))<br><br>অর্থাৎ উল্লিখিত আকীদা নিসন্দেহে ইসলাম বিরোধী, ইলহাদ ও যিন্দিকের। শরীয়তে মুলহিদ এবং যিন্দিক এমন ব্যক্তিকে বলা হয় যে নিজেকে মুসলিম দাবীদার হয়েও কুফুরী আকীদা পোষণ করে আর সে কুরআনের এমন সব অর্থ করে যেটি অন্যান্য দলিল প্রমাণ এবং উম্মাহার ইজমা বিরোধী। এমন ব্যক্তি শরীয়তের দৃষ্টিতে মুরতাদ এর পর্যবসিত, মুলহিদ এবং ইসলাম বিরোধী। (জাওয়াহিরুল ফিকহ ১/৩৬০)।<br><br>তথ্যসূত্রঃ জামিয়াতুল উলূম আল ইসলামীয়া এর দারুল ইফতার অফিসিয়াল উর্দূ ওয়েবসাইট থেকে। ঠিকানা- আল্লামা মুহাম্মদ ইউসুফ বিন্নুরী টাউন, করাসী পাকিস্তান (ফাতাওয়া ক্রমিক নং 144406101761)।দারুল ইফতার অফিসিয়াল উর্দূ ওয়েবসাইট[1]<br><br>উল্লেখ্য, পাকিস্তান মুফতিয়ে আ'যম আল্লামা মুহাম্মদ শফী (রহ.) রচিত 'জাওয়াহিরুল ফিকহ' (১/২৫৯-৩৮৬)  কিতাবে 'মাশরেকি অওর ইসলাম' শিরোনামে দীর্ঘ আলোচনা রয়েছে। আল্লামা সাইয়্যেদ মুহাম্মদ ইউসুফ বিন্নুরী রাহিমাহুল্লাহ'র কিতাব 'ইয়াতীমাতুল বয়ান' গ্রন্থেও এনায়েতুল্লাহ মাশরেকি ও তার রচিত 'তাজকিরাহ' এর উপর বিশ্লেষণপূর্বক তার সংক্ষিপ্ত আকীদা-বিশ্বাস উল্লেখ করা হয়েছে। উক্ত দুই বিখ্যাত বরেণ্য স্কলারের রচনা দু'টি অবলম্বনে মুলহিদ এনায়েতুল্লাহ মাশরেকী ও তার অনুসারীদের আকীদা বিশ্বাসগুলো 'দারুল ইফতা' বোর্ড নিজেদের ওয়েবসাইটে প্রকাশ করেছে।", "<a href=\"https://www.banuri.edu.pk/readquestion/inayatullah-mashriqi-ke-aqaid-144406101761/16-01-2023\">দারুল ইফতার অফিসিয়াল উর্দূ ওয়েবসাইট[1]</a><p></p>",
                "3. এবার পাশ্চাত্য শিক্ষানুরাগী মুলহিদ এনায়েতুল্লাহ মাশরেকীর (মৃত. ২৭ আগস্ট ১৯৬৩ ইং) ঘনিষ্ঠ শিষ্য ও 'হেযবুত তওহিদ' দলের প্রতিষ্ঠাতা বায়জিদখান পন্নী ও তার দলের প্রকাশিত বইগুলো থেকে চমকে উঠার মত কিছু আপত্তিকর চুম্বকাংশ নিম্নরূপ,<br><br>মহান আল্লাহ'র শাশ্বত জীবন-বিধান ও একমাত্র মনোনীত দ্বীন পবিত্র 'ইসলাম' ও তার শিক্ষাকে উপেক্ষা করে লিখা আছে যে, \"মানুষের একমাত্র ধর্ম হচ্ছে মানবতা।\" (মহাসত্যের আহ্বান পৃ-৪৫)। নাউযুবিল্লাহ। আরও লিখা আছে যে,<br><br>\"নামাজ রোজা হজ্জ, উপাসনা ইত্যাদি কোনো ইবাদত নয়।\"  (ধর্মবিশ্বাস পৃ-১৪)।<br><br>\"মানবতার কল্যাণই একমাত্র ইবাদত।\"  (মহাসত্যের আহ্বান পৃ-৭৫)।<br><br>\"একমাত্র মানবতার কাজই মানুষকে মুমিন বানায়।\" (মহাসত্যের আহ্বান পৃ-৮৩)। <br><br>উল্লেখ্য, এ মাপকাঠিতে কথিত হেযবুত তওহিদ দলটির মতে নাস্তিকরা-ও মুমিন। এধরণের একটি স্বীকারোক্তি তাদের একটি বইতেও রয়েছে। যেমন তারা লিখেছে, ‘আমরা তাদেরকে (অর্থাৎ নাস্তিকদেরকে) ধর্মহীন মনে করি না। কারণ মানুষের পরম ধর্ম ‘মানবতা’ যা তাদের মধ্যে পুরোমাত্রায়ই আছে’। (শ্রেণীহীন সমাজ সাম্যবাদ প্রকৃত ইসলাম পৃ-১১)।<br><br>মজার ব্যাপার হল, কথিত হেযবুত তওহিদ দলটির মতে পৃথিবীর সকল ধর্মই আল্লাহ’র প্রেরিত। যেমন তারা লিখেছে, \"সকল ধর্মই আল্লাহর প্রেরিত ধর্মপ্রবর্তকগণও তাই।\" (মহাসত্যের আহ্বান পৃ-৮৩)।<br><br>\"মানবতার কাজ না করলে সে মুমিন হতে পারবে না।\"  (গণমাধ্যমের করণীয় পৃ-৫৪)।<br><br>\"মানবতাবাদীরাই একমাত্র সফল।\" (সবার ঊর্ধ্বে মানবতা পৃ-১৭)।<br><br>\"শিক্ষার মূল টার্গেট মানবতাবোধ।\"  (প্রস্তাবনা পৃ-৭)।<br><br>\"যে জ্ঞান সমাজের বা জাতির কল্যাণে লাগে না সেই জ্ঞান অর্থহীন।\" (গণমাধ্যমের করণীয় পৃ-১৮)।<br><br>\"একমাত্র মানবতার কল্যাণেই জান্নাত নিহিত।\"  (জঙ্গীবাদ সঙ্কট পৃ-৭৬)।<br><br>\"মানবতাবাদী না হলে সে জান্নাতে যেতে পারবে না।\" (গণমাধ্যমের করণীয় পৃ-৪৪)।<br><br>\"মানবতাবাদী না হয়ে নামাজ, রোজা, হজ্জ ইত্যাদী সকল আমল করলেও সে জাহান্নামী।\" (ধর্মবিশ্বাস পৃ-৩)।",
                "4. বাংলাদেশে কথিত হেযবুত তওহিদ দলটির ভণ্ডামির মুখোশ উন্মোচনে তুলনামূলক যে কয়জন বিজ্ঞ দাঈয়ের অবদান অনস্বীকার্য, তাদের মধ্যে স্বনামধন্য দাঈ মুফতি রিজওয়ান রফিকী (হাফিজাহুল্লাহ) অন্যতম। শায়খ আহমাদুল্লাহ, তরুণ দা'ঈ আব্দুর রহমান মাসুম এবং 'হেযবুত তওহীদ স্বরূপ বিশ্লেষণ' বইয়ের লিখক ও গবেষক মুশাহিদ আলী চমকপুরী প্রমুখ। কাজেই হেযবুত তওহিদ-এর ভ্রান্তি সম্পর্কে জানতে অনলাইন থেকে এঁদের গবেষণাধর্মী আর্টিকেল গুলোও পড়া যেতে পারে।<br><br>হেযবুত তওহিদ দলটির প্রকাশনী থেকে প্রকাশিত বইপুস্তক থেকে এবার কিছু অসংলগ্ন কথাবার্তা নিচে তুলে ধরছি,<br><br>নাস্তিকদের উদ্দেশ্য করে-<br><br>১. ‘যারা মনে করেন স্রষ্টাই নেই, ধর্মগুলো মানুষের বানানো তারা নিজেদেরকে অনেক জ্ঞানী ভাবতে পারেন কিন্তু প্রকৃতপক্ষে অজ্ঞান ও দৃষ্টিহীন’। (শ্রেণীহীন সমাজ সাম্যবাদ প্রকৃত ইসলাম পৃ-১০)। এখানে নাস্তিকদের দ্ব্যর্থহীন ভাষায় অজ্ঞান ও দৃষ্টিহীন বলা হয়েছে। এবার দেখুন, অন্য আরেকটি জায়গায় কী লিখা আছে,<br><br>‘আমরা তাদেরকে (নাস্তিকদেরকে) ধর্মহীন মনে করি না। কারণ মানুষের পরমধর্ম ‘মানবতা’ যা তাদের মধ্যে পুরোমাত্রায়ই আছে’। (শ্রেণীহীন সমাজ সাম্যবাদ প্রকৃত ইসলাম পৃ-১১)। <br><br>একটু খেয়াল করুন, প্রথমোক্ত লাইনে স্রষ্টায় অবিশ্বাসীকে অজ্ঞান আর দৃষ্টিহীন বলা হলেও, পরের লাইনটিতে আমরা দেখতে পাচ্ছি যে, তারা একই বৈশিষ্ট্যের মানুষগুলোকে ধর্মহীন মানতে নারাজ। বরং তাদের জন্য 'মানবতা'কে ধর্ম আখ্যা দিয়ে তাদেরকে ধার্মিকই বানিয়ে দেয়া হল। <br><br>২. এবার দেখুন, এ হেযবুত তওহিদ দলটির দাওয়াতি কনসেপ্ট কত নিকৃষ্টতর! তারা লিখছে, \"আমরা বলি না যে, আপনারা আল্লাহ বিশ্বাসী হয়ে যান, মো’মেন হয়ে যান, পরকালে বিশ্বাসী হয়ে যান, আল্লাহর প্রতি কে ঈমান আনবে, না আনবে সেটা তারা আল্লাহর সঙ্গে বুঝবে। সুতরাং আল্লাহর প্রতি বিশ্বাস স্থাপন করানো আমাদের কাজ নয়, আমাদের কাজ আল্লাহর শেষ রাসূলের আনীত আকাশের মত উদার, সমুদ্রের মতো বিশাল, দুর্দান্ত গতিশীল ইসলামকে পৃথিবীতে প্রতিষ্ঠা করে মানবজাতিকে শান্তিময়, নিরাপদ, ন্যায়, ও সুবিচারে পূর্ণ একটি জীবন উপহার দেওয়া।\" (শ্রেণীহীন সমাজ সাম্যবাদ প্রকৃত ইসলাম পৃ-৫১)।<br><br>এখানে প্রশ্ন হচ্ছে, ওরা যাদের ব্যাপারে আল্লাহ-তে বিশ্বাসী থাকার কোনোরূপ কামনা করেনা, তাদেরকেই আবার পৃথিবীতে ইসলাম প্রতিষ্ঠার দিকে আহবান করার মানেটা কী? <br><br>এবার তাদের সুস্পষ্ট একটি ইসলাম বিরোধী বক্তব্য শুনুন, তারা লিখছে, \"যে ইসলাম আজ নানা প্রকার রূপ নিয়ে আমাদের ১৬০ কোটি মুসলমানের দ্বারা চর্চিত হচ্ছে তা কোনোভাবেই বর্তমান জ্ঞান-বিজ্ঞান ও চিন্তা-চেতনার যুগে উপযোগী নয়।\" (ধর্ম ব্যবসার ফাঁদে পৃ-১১৫)। নাউজুবিল্লাহ। <br><br>একদম সাধারণ শিক্ষায় শিক্ষিত যে কেউই বুঝতে পারবে যে, এরা সম্পূর্ণ দুই নম্বর। আমি মনে করি, হেযবুত তওহিদ দলটি মূলত কমার্শিয়াল কোম্পানিগুলোর একটি আধুনিক সংস্করণ। তারা সামান্য অর্থকড়ির জন্যই কোম্পানিটি জিঁইয়ে রেখে যতসব দুই নম্বরি করে যাচ্ছে। প্রকৃতপক্ষে এদেরকে পেছন থেকে অমুসলিম এনজিও গুলোই পেট্রোনাইজ (patronizes) করছে, যাতে উম্মাহার মাঝে অনৈক্য ও অশান্তি তৈরি করা যায়। তাই এদের খপ্পরে কেউ পড়বেন না। সবাইকে এদের ব্যাপারে আরও সোচ্চার হতে দীপ্ত আহবান করছি।",
                "5. এই হেযবুত তওহিদ দলটির পেছনে তাবৎ ইসলাম বিরোধী শক্তিগুলো গোপনে গোপনে কিভাবে সাহায্য ও সহযোগিতা করে যাচ্ছে তার প্রমাণস্বরূপ আজ আমি এখানে একটি ভয়ংকর সত্য ঘটনা তুলে ধরব। ফলে এদেরকে পেছন থেকে যারা পেট্রোনাইজ করছে তাদের গোপন যোগসূত্র সবার নিকট যেন আরও স্পষ্ট হয়ে যায়।<br><br>কথিত হেযবুত তওহিদ দলটির বর্তমান মুখপাত্র আসাদ আলীর সাথে নাস্তিক আসাদ নূর-এর মাঝে লেখিত সংলাপটি হুবহু নিচে তুলে ধরছি,<br><br>\"আসাদ ভাই, আমি একটা কাজ করছি, হাটছি, এজন্য লিখতে পারছি না দুঃখিত। আমি আপনার বেশ কয়েকটা ভিডিও দেখেছি। আমার কাছে খুব ভালো লেগেছে। বাংলাদেশে অনেক ইউটিউবার কাজ করে কিন্তু আপনার বাচনভঙ্গি-মানে পুরো ব্যাপরটাই আমাকে মুগ্ধ করেছে, অসাধারণ!! আপনি চালিয়ে যান! এটা আপনাকে অনেক দূর এগিয়ে নিয়ে যাবে, আমার মনে হয়। কে ধার্মিক, কে নাস্তিক এটাতো বিষয় না। আপনি মানুষের জন্য কতটা ভালো কাজ করছেন সেটাই হল মূল বিষয়। এই ধর্ম সেটা কি পরিমাণ বেপরোয়া হয়েছে তা হয়তো আপনি হাড়ে হাটে টের পাচ্ছেন এবং এদের বিরুদ্ধে কথা বললে কি পরিমাণ ভোগান্তিতে পড়তে হয়, তা আমি মনে করি আপনি ভালই বুঝেছেন। আপনার ফেসবুকে কমেন্টগুলো দেখি। আমার মনে হয় আপনি বিপদে পড়তে পারেন। আপনাদের সাংগঠনিক কার্যক্রম দেখে আমার মনে হয় আপনারা সরকার থেকে ভালোই সাপোর্ট পান। আর আপনি মাঝেমধ্যে নাস্তিকদের নিয়েও কিছু ভিডিও করবেন। কারণ, তারা তাকে গালাগাল দেয় তারা কিন্তু ধরে নিয়েছে আমি নাস্তিক (নাস্তিক আসাদ নূরের এ কথাটি অস্পষ্ট -অ্যাডমিন)। আপনার একাউন্টে একটি মেয়ের ভিডিও দেখলাম, তার ড্রেসাপ অনেক সুন্দর। তাকে দিয়ে অনুরোধ ও নমনীয়ভাবে কিছু কাজ করলে ধর্মান্ধদের মনে কিছু দাগ টানবে আশা করি। সর্বোপরি আপনার জন্য শুভ কামনা। আপনাদের মত লোক আমাদের সমাজ সংস্কারে প্রয়োজন। আপনাদের মত লোক বিপদে পড়লে, সেটা আমাদের সমাজের জন্য অনেক ক্ষতি। আপনাদের কার্যক্রম সম্পর্কে আমরা সাইলেন্টলি খেয়াল রাখি। খুবই চমৎকার এগিয়ে যান। আপনারা ধর্মে থেকে যে পরিমাণ ধর্মব্যবসায়ীদের প্রটেক্ট করছেন খুবই চমৎকার। আপনার জন্য শুভ কামনা।\" (সংরক্ষিত অডিও রেকর্ড থেকে)।<br><br>পাঠকবৃন্দ! কী বুঝলেন? কথায় তো আছে- রতনে রতন চেনে!!",
                "6. হেযবুত তওহিদ ও তার প্রতিষ্ঠাতা সম্পর্কে আরেকটু বলতে চাচ্ছি। দলটি পাকিস্তানের 'তাহরিকে খাকসার' এর এদেশীয় নতুন ভার্সন। দলটির বিভ্রান্তি নিয়ে ইতিমধ্যে যারা বিশ্লেষণ করেছেন এবং দেশবাসীকে সতর্ক করে যাচ্ছেন তাদের মধ্যে তরুণ লিখক ও গবেষক আব্দুর রহমান মাসুম অন্যতম। তার যুগান্তকারী বই 'হেযবুত তওহীদের নতুন এসলাম'। দলটি সম্পর্কে এবার তার বিশ্লেষণধর্মী নিচের মন্তব্যটি শুনুন! দলটির প্রতিষ্ঠাতা ও প্রধানের মতে,<br><br>এ ইসলাম ইসলাম-ই নয়। ইসলাম বিকৃত হয়ে গিয়েছে ১৩০০ বছর আগেই। গোটা বিশ্বের মুসলমান জাতিগতভাবে কাফের ও মুশরিক হয়ে গিয়েছে। লিখক এবার তার সম্পর্কে বলছেন,<br><br>দীর্ঘ ১৩০০ বছর পর প্রকৃত এসলাম খুঁজে পেয়েছেন টাঙ্গাইলের হোমিওপ্যাথী ডাক্তার ‘বায়াজিদখান পন্নী’। তিনি ১৯৯৫ সালে প্রতিষ্ঠা করেন ‘হেযবুত তওহীদ’ নামক এ দল। ইসলামকে তিনি একটি নতুন রূপ দেয়ার চেষ্টা করেন। শরীয়তের হুকুম-আহকামকে নিজের মত করে ব্যাখ্যা করেন। সালাতকে পরিণত করেন আর্মি ট্রেনিংয়ে। নানা ধরনের কুফুরী ও ভ্রান্ত মতবাদের অবতারণা করেন। আন্তঃধর্মীয় ঐক্যের নামে কাফেরদের সাথে নমনীয়তা এবং মুসলিমদের মুশরিক ফাতাওয়া দিয়ে তাদের সাথে বিচ্ছেদ ঘোষণাই হল তার প্রকৃত এসলাম। দাবি করেন, এসব মতবাদ তিনি পেয়েছেন ইলহামের মাধ্যমে। শুধু তাই নয়, তার দল এবং তাকে সত্যায়ন করার জন্য আল্লাহ মু’জিযা সংঘটন করেছেন বলেও তিনি দাবী করে প্রচার করেন। কিন্তু ইতিহাস বলে ভিন্ন কথা। কোনো ধরনের ইলহাম কিংবা মু’জিজা নয় বরং পাকিস্তানের ‘তাহরীকে খাকসার’-এর প্রতিষ্ঠাতা মুলহিদ এনায়েতুল্লাহ খান মাশরেকী'র মৃত ও পরিত্যক্ত নাপাক মতবাদগুলোকেই আমদানি করেছেন তিনি। দুর্ভাগ্য হলেও সত্য, তাওহীদ এর অন্তরালে লুকায়িত তাদের কুফুরী মতবাদ সম্পর্কে অবগত নয় এদেশের সাধারণ মানুষ। তাই বাহ্যিক ও মনভুলানো কথায় মোহাবিষ্ট হয়ে ভ্রান্তির শিকার হচ্ছে হাজারো মানুষ। (ঈষৎ পরিমার্জন সহ)।<br><br>উল্লেখ্য, মুলহিদ এনায়েতুল্লাহ মাশরেকীর এ শিষ্যের জন্ম টাংগাইল জেলার সদর থানাধীন করটিয়া ইউনিয়নে ১১ই মার্চ ১৯২৫ সনে। শৈশবে স্থানীয় রোকাইয়া উচ্চ মাদ্রাসায় তার শিক্ষাজীবন শুরু করেন এবং ১৯৪২ সালে মেট্রিকুলেশন পাশ করে বগুড়ার সরকারি আজিজুল হক কলেজে ভর্তি হন কিন্তু শেষ পর্যন্ত কলকাতায় পাড়ি জমান। কলকাতার ইসলামিয়া কলেজে (বর্তমান মৌলানা আজাদ কলেজ) থেকে তিনি উচ্চ মাধ্যমিক সমাপ্ত করেন। ১৯৪৭ সালে ভারত বিভক্তির পর তিনি তার নিজ গ্রামে ফিরে আসেন এবং বিভিন্ন ব্যবসা-বাণিজ্য শুরু করেন। পঞ্চাশের দশকে তিনি হোমিওপ্যাথি চিকিৎসা শুরু করেন। তার মৃত্যু সন ১৬ জানুয়ারি ২০১২ ইং ঢাকায়। তার সমাধি তার নিজ জেলার করটিয়া গ্রামের গড়াই মাজার স্থানে। জাতীয়তা বাংলাদেশী। তার মৃত্যু পর দলটির নেতৃত্ব দিয়ে যাচ্ছেন তারই জামাতা হোসাইন মুহাম্মদ সেলিম। <br><br>জনাব পন্নী সাহেব একটি সাক্ষাৎকারে পরিষ্কার বলেছেন, \"মহা সত্য পেয়ে যেখানে অনেক নবী রাসূলগণ ব্যর্থ হয়েছেন সেখানে আল্লাহ আমাকে কনফার্ম করেদিলেন- করো, হবে।\"<br><br>মুসলিম উম্মাহ তার উক্ত বক্তব্যের কড়া প্রতিবাদ জানিয়ে বলেন, তার এমন মন্তব্য একদিকে যেমন নিজেকে নবী থেকেও উচ্চ মর্যাদার দাবীর শামিল, অপরদিকে পরোক্ষভাবে 'নবী' দাবী করাকেও সাব্যস্ত করে। কারণ ভবিষ্যতের কোনো বিষয়ে কনফার্ম হতে হলে ওহীর প্রয়োজন আবশ্যক। আমাদের বুঝে আসেনা, এমন মারাত্মক ঈমান বিধ্বংসী কথা বলার পরেও কতিপয় মুসলিম দাবীদার ভাই-বোনেরা কিভাবে তাকে সমর্থন করতে পারে? "
            ]
        }
    ]
}
