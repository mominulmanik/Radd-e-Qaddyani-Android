{
    "questions" :
    [
        {
            "question" : "করণীয়",
            "answer" : [
                "(ক)  ইসলাম ও মুসলিম উম্মাহ’র বিরুদ্ধে কাদিয়ানীদের সুগভীর চক্রান্ত সম্পর্কে ওয়াকিবহাল হওয়ার পর প্রশ্ন আসবে, তাহলে এখন করণীয় কী? উত্তর হচ্ছে,",

                "1. আক্রান্ত এলাকায় মক্তব-মাদরাসা না থাকলে, তা প্রতিষ্ঠা করা এবং তা’লীমের ব্যবস্থা করা ও সেখানে তারবিয়তপ্রাপ্ত একজন যোগ্য দাঈ নিযুক্ত করা। বলে রাখা জরুরী, কাদিয়ানীরা দেশের যেখানেই আস্তানা গড়ে সেখানেই তারা স্থানীয় রাজনৈতিক নেতা আর প্রভাবশালী ব্যক্তিদের বিভ্রান্ত করে পক্ষে রাখার চেষ্টা করে। তাই তাদের মুকাবিলায় মুসলমানদেরও বুদ্ধিবৃত্তিক কর্ম তৎপরতার বিকল্প নেই। কাদিয়ানী, বাহায়ী কিংবা খ্রিস্টান মিশনারীরা সাধারণত সীমান্তঘেঁষা ও উপকূলীয় পিছিয়ে পড়া হত-দরিদ্র গ্রামগুলোকেই বেশি বেছে নেয়। কাজেই বুদ্ধিবৃত্তিক কার্যক্রম অব্যাহত রাখলে আল্লাহর রহমতে মাত্র কয়েক বছরের মধ্যেই এ ফেতনা বিলীন হয়ে যাবে, যেমনটা হয়েছে রাঙ্গামাটি জেলার বাঘাইছড়ির আমতলী ইউনিয়নের কবিরপুর এলাকায় (মাহিল্লা)। প্রায় শতাধিক মুসলিম পরিবার কাদিয়ানী হয়ে গিয়েছিল। কিন্তু সেখানে ঢাকার বিজ্ঞ উলামায়ে কেরামের পৃষ্ঠপোষকতায় মাদরাসা প্রতিষ্ঠা করে দাওয়াতি কার্যক্রম জোরদার করা হলে, মাত্র ৮-৯ বছরের ব্যবধানেই (২০১২ সাল থেকে ২০২০ সাল পর্যন্ত) হাতেগুণে কয়েকটা পরিবার ছাড়া এলাকার চেয়ারম্যান মেম্বারসহ সবাই তওবা করে ফিরে আসেন। উল্লেখ্য, গ্রামটি যার নামে ‘কবিরপুর’ রাখা হয় তার মোট ৯ পুত্র, একজন মারা যান। পুত্রদের মধ্যে দ্বিতীয়জন ২০২১ সালে এলাকার চেয়ারম্যান নির্বাচিত হন, নাম মুহাম্মদ মুজিব। আলহামদুলিল্লাহ, বর্তমানে তারা সকলে কাদিয়ানীদের অপতৎপরতা সম্পর্কে সচেতন।",

                "2. ইতিমধ্যে যারা কাদিয়ানী হয়েছে তাদেরকে প্রকৃত ইমাম মাহদী সম্পর্কে ধারণা দেয়া এবং ইসলামে ফিরে আনতে চেষ্টা করাও আমাদের কর্তব্যের অন্তর্ভুক্ত। তাই প্রথমে ইমাম মাহদী সংক্রান্ত বিশুদ্ধসূত্রে বর্ণিত হাদীসগুলো নিজেদের ভালোভাবে পড়াশোনা করতে হবে। অন্যথা দাওয়াতি কাজে কখনো সফলতার মুখ দেখা সম্ভব হবেনা।",

                "3. ইসলামী শিক্ষার আলোকে প্রকৃত ইমাম মাহদী-এর পরিচয়ের উপর তা’লীম জারি রাখা ও জুমার খুৎবায় বয়ান রাখা এবং স্থানীয় গণ্যমান্য ব্যক্তিবর্গদের নিয়ে কিছুদিন পরপর অর্গানাইজড করা, এ সমস্ত কিছুও আমাদের দায়িত্বের অন্তর্ভুক্ত। এ কাজগুলো অবশ্যই দীর্ঘ চিন্তাভাবনা মাফিক ও ঠাণ্ডা মাথায় করতে হবে।",

                "4. নিকটতম থানার অফিসার ইনচার্জ ও সাংবাদিকদের সাথে এ বিষয়ে মতবিনিময় জারি রাখা ও স্থানীয় পত্রিকায় কলাম লিখা; বিশেষকরে এ সংক্রান্ত সকল কার্যক্রম রাজনীতির উর্ধ্বে রাখাও আমাদের জন্য অত্যাবশ্যক। নইলে এ ফেতনার মুকাবিলায় খুব সহজে সেতু পার হওয়া সম্ভব হবেনা।",

                "5. সবধরণের অসাংবিধানিক প্রদক্ষেপ নেয়া থেকে দূরে থাকা এবং এক-দু’ পাতার সংক্ষিপ্ত লিফলেট তৈরী করে স্থানীয়দের মাঝে বিতরণ করাও আমাদের দায়িত্ব ও কর্তব্য। মনে রাখতে হবে যে, যে জাতি যত বেশি জ্ঞানী ও বুদ্ধিবৃত্তিক কাজে পারদর্শী সে জাতি তত বেশি সফল ও অগ্রসরমান। বর্তমান সময়টি তথ্য-প্রযুক্তির সময়। পূর্বের মত লক্ষ লক্ষ টাকা খরচ করে বড় বড় সমাবেশ ডেকে আগুনঝরা আর জমিন কাঁপানো বক্তব্যের দিন এখন আর নেই। কাদিয়ানীদের রাষ্ট্রীয়ভাবে “অমুসলিম” ঘোষণার দাবী আদায় করতে হলে পাকিস্তানের বিজ্ঞ উলামায়ে কেরামের গঠনমূলক কর্ম-কৌশলগুলো কেমন ছিল সে সম্পর্কে ভালোমত জানতে হবে এবং বছরের পর বছর রাত জেগে তা পড়াশোনার মাধ্যমে পুরোপুরি আয়ত্বে আনতে হবে। আপনাকে এমন যে কোনো বক্তব্য থেকে শতভাগ বিরত থাকতে হবে যার পরিপূর্ণ কোনো সবুত (প্রামণ) আপনার সংগ্রহে নেই বা প্রতিপক্ষ চ্যালেঞ্জ করামাত্রই প্রমাণ করা সম্ভব হবেনা। আফসোস! অধিকাংশ বক্তাই প্রমাণ বিহীন গালগল্পে অভ্যস্ত। ফলে সাধারণ মানুষের দৃষ্টিতে এ ধরণের বক্তাদের আর কোনো বিশ্বাসযোগ্যতা থাকেনা।",

                "<p>(খ) কাদিয়ানীদের কোনো প্রতিনিধির মুকাবিলায় বাহাস ও টকশোতে বিতর্কের আলোচ্যবিষয় কী হওয়া চাই এমনি প্রশ্নের উত্তরে গবেষক আলেমগণ বলেছেন, শুধুই মির্যা কাদিয়ানীর অর্বাচীন দাবীগুলো (নবী রাসূল, বিবি মরিয়ম, মুহাম্মদ সাল্লাল্লাহু আলাই ওয়াসাল্লাম, খোদা, যিশুখ্রিস্ট, শ্রীকৃষ্ণের অবতার, খোদার স্ত্রী ইত্যাদী ইত্যাদী) আর তার জীবনচরিত্র (অগণিত মিথ্যাচার, জালিয়াতি, বেগানা মহিলা দিয়ে শারীরিক সেবাগ্রহণ ইত্যাদী) বিষয়ে ডকুমেন্টারী আলোচনা হওয়া চাই, তাদের বইপুস্তকগুলো অবশ্যই তখন সাথে থাকতে হবে; অন্ততপক্ষে অনলাইন থেকে হলেও ডাউনলোড করে মোবাইল/ল্যাপটবের কোনো এক ডিভাইজে পিডিএফ ফাইলগুলো জমা রাখবে। মনে রাখতে হবে যে, তাদের সাথে ইলমি কোনো বিতর্কই কাম্য নয়। কুরআন হাদীস থেকে কোনো রেফারেন্স উদ্ধৃত করারও কোনো প্রয়োজন নেই। কারণ কাদিয়ানী সম্প্রদায় যখন সর্বসম্মতভাবে ইসলাম থেকে বহিষ্কৃত তখন তাদের রদ করার জন্য কুরআন হাদীসে যাওয়ার কোনো যুক্তিই থাকেনা। <strong>বিজ্ঞ মোনাজির! তাদের যাবতীয় দর্শন ও মতবাদ খণ্ডনের জন্য তাদেরই লিটারেচারকেই যথেষ্ট মনে করবে। তাদের বই-পুস্তক দিয়ে তাদের খণ্ডন করবে। এটাই সব চেয়ে উত্তম আর সহজ পন্থা। </strong>একজন মোনাজিরকে আলোচনা শুরুর আগে &lsquo;আলোচ্য বিষয়&rsquo; কী হবে তা প্রথমেই স্থির করে নিতে হবে। কেননা ডিবেটের ৯৫% সফলতাই নির্ভর করে গঠনমূলক ও পরিকল্পিত আলোচ্যবিষয়ের উপর। অন্যথা আলোচনা কখনো ফলপ্রসূ হবেনা, বরং দু&rsquo;পক্ষেরই সময় অপচয় হবে। মোনাজির সাহেব কথা এমনভাবে বলবেন যাতে উপস্থিত একদম নিরক্ষর মানুষটিও বুঝতে পারে। তিনি সাধারণদের উদ্দেশ্যে যুক্তি পেশ করবেন। নির্দিষ্ট সময়ের মধ্যে তিনি যতগুলো কথা বলবেন সবই শুধু শ্রোতাদের উদ্দেশ্যেই বলবেন। একজন বিজ্ঞ মোনাজিরের জন্য বাহাসের পূর্বে উসূল বা নীতিমালাও নির্ধারন করা জরুরী। ঐ উসূলের বাহিরে গিয়ে যখনি কোনো পক্ষ কথা বলবে বা দলিল পেশ করবে, তখনি নিয়ম ভঙ্গের দায়ে তৃতীয়পক্ষ বা সঞ্চালক ঐ পক্ষকে থামিয়ে দেবে এবং তাদের নির্ধারিত সময় থেকে কিছু সময় কমিয়ে দেবে।</p>"
                ]
        }
    ]
}
