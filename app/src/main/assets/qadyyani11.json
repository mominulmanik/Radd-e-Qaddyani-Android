{
    "questions" : [
        {
            "question" : "কুরআনের ত্রিশটি আয়াতে কাদিয়ানীদের অপব্যাখ্যা ও আমাদের খণ্ডনমূলক উত্তর",
            "answer" : [
                "1 প্রশ্ন : সূরা আলে ইমরান আয়াত নং ৫৫ এর ন্যায় শব্দের আগ-পাছ করে মর্মার্থ নেয়ার আর কোনো দৃষ্টান্ত কুরআন মাজীদে রয়েছে কিনা? <br><br>উত্তর : জ্বী হ্যাঁ। এমনি ধরণের বিশেষ বিশেষ রহস্যের কারণে শব্দ আগে-পিছে হওয়ার ভুরি ভুরি নজির কুরআন মাজীদে রয়েছে। তন্মধ্যে সূরা আলে ইমরান এর ৪৩ নং আয়াত অন্যতম। আল্লাহতালা মরিয়ম (আ.) সম্পর্কে বলেন ((وَاسْجُدِي وَارْكَعِي مَعَ الرَّاكِعِينَ)) অর্থাৎ তুমি সিজদা কর এবং রুকুকারীদের সাথে রুকু কর। এখানে প্রথমে সেজদা তারপর রুকুর কথা আসছে। রঈসুল মুফাসসিরীন হযরত ইবনে আব্বাস (সা.) থেকেই শব্দ আগে-পিছে করে মর্মার্থ নেয়ার প্রমাণ রয়েছে পৃথিবীর প্রায় সব তাফসীরগ্রন্থে।", "2 প্রশ্ন : তবে কেন আল্লাহতালা মুহাম্মদ (সা.)-কে আকাশে নেননি?<br><br>উত্তর : মির্যা সাহেব লিখেছেন, “মুহাম্মদ (সা.)-কে মে’রাজের রাতে সশরীরে আসমানে উঠিয়ে নেয়া হয়েছিল। সকল সাহাবীর এটাই বিশ্বাস।” (রূহানী খাযায়েন ৩/২৪৭)। সুতরাং বুঝা গেল, আল্লাহতালা তাঁর প্রিয় হাবীবকেও আকাশে নেননি বলা কাদিয়ানীদের পুরোপুরি অজ্ঞতা ছাড়া কিছুই না।", "3 প্রশ্ন : তাহলে আল্লাহতালা বিশেষভাবে ঈসা (আ.)-কে কেন এজন্য নির্বাচিত করলেন?<br><br>উত্তর : বিখ্যাত মুফাসসির আবুল লাইস সামরকন্দী (রহ.)-এর কিতাব থেকে জেনে নেব যিনি আজ থেকে হাজার বছর পূর্বে ৩৭৩ হিজরীতে মৃত্যুবরণ করেন। এই মহান ইমাম কর্তৃক আরবী ভাষায় রচিত ‘তাফসীরে সামরকন্দী’ এর ১ম খন্ডের ২৭২ নং পৃষ্ঠায় লিখা আছে ‘ঈসা (আ:) আল্লাহর নিকট শেষনবীর উম্মত হতে চেয়ে দোয়া করেছিলেন। তাই আল্লাহতালা তাঁর উক্ত দোয়া কবুল করেছেন।’ (সূরা আলে ইমরান আয়াত নং ৫৫ এর তাফসীর অংশ দ্রষ্টব্য)।", "4 প্রশ্ন : ‘আল্লাহ'র দিক কোনটি? তিনি তাঁকে তাঁর কোন্ দিকে তুলিয়া লইয়াছেন?’<br><br>উত্তর : ঈসা (আ.) সম্পর্কে আল্লাহ যে আয়াতটিতে তাঁকে তাঁর দিকে উঠিয়ে নেয়ার সংবাদ দিয়েছেন, সেটি দ্বারা আকাশে উঠিয়ে নেয়াই বুঝানো উদ্দেশ্য। অনুরূপ আরও একটি আয়াত এই, পবিত্র কুরআনে উল্লেখ আছে যে, আল্লাহ বলছেন ((تَعْرُجُ الْمَلَائِكَةُ وَالرُّوحُ إِلَيْهِ فِي يَوْمٍ كَانَ مِقْدَارُهُ خَمْسِينَ أَلْفَ سَنَةٍ)) উচ্চারণ-তা’রুজুল মালা-ইকাতু ওয়াররূহু ইলাইহি..., অর্থাৎ ফেরেশতারা এবং রূহ (জিবরাইল) আল্লাহ'র দিকে আরোহন করেন এমন একটি দিনে যার পরিমাণ পঞ্চাশ হাজার বছর (সূরা মা’আরিজ/৭০:০৪)। খেয়াল করুন, \"ফেরেশতারা আল্লাহর দিকে আরোহন করেন\" বলা হয়েছে...! তো এখন এর কী মানে?<br><br>এবার মির্যা কাদিয়ানীর বইতে \"খোদার দিক\" সম্পর্কে কী লিখা রয়েছে দেখুন! তার রচনাবলীর সমষ্টি ‘রূহানী খাযায়েন’ (১৭:১০৮)-এর মধ্যে পরিষ্কার লিখা আছে,  خدا کی طرف اور وہ اونچی ہے جسکا مقام انتہائے عرش ہے۔ উচ্চারণ-খোদা কি তরফ আওর উয়ো উঁচি হে জেসকা মোক্বাম ইনতিহায়ে আ’রশ হে। অর্থাৎ “খোদার দিক হল উপরের দিক। যেটির শেষ সীমানা আরশে আজীম।”", "5 প্রশ্ন : যদি মসীহ বর্তমান যুগ পর্যন্ত মৃত্যুবরণ না করে থাকেন সেক্ষেত্রে এটাও সাব্যস্ত হবে, খ্রিস্টানরা আজ পর্যন্ত শিরিকে এবং পথ ভ্রষ্টতায় নিমজ্জিত হয়নি যেভাবে ‘ফালাম্মা তাওয়াফফাইতানী কুনতা আন্তার রাকীবা আলাইহিম’ আয়াত থেকে প্রতিভাব হয়! এখন এর কী উত্তর? <br><br>উত্তর : প্রথমত, উল্লিখিত প্রশ্নটাই গলদ। কেননা সংশ্লিষ্ট আয়াত এধরণের কোনো প্রশ্নেরই ইংগিত দেয় না। তদুপরি হযরত ঈসা (আ.) সংক্রান্ত 'তাওয়াফফা' শব্দ হতে যুগ-ইমামগণের কেউই ‘মৃত্যু’ অর্থ নেননি। বরং ইমাম শাওক্বানী (রহ.) ‘তাওয়াফফাইতানী’ এর মর্মার্থ সুস্পষ্ট করতে লিখেছেন ((يعنى فلما رفعتنى الى السماء)) অর্থাৎ ‘যখন আপনি আমাকে আকাশে উঠিয়ে নিলেন।’ তাফসীরের কিতাবগুলোতে আরও উল্লেখ আছে ((اى قبضتنى بالرفع الى السماء)) অর্থাৎ ‘আপনি আমাকে (যখন) আকাশে উঠিয়ে নেয়ার মাধ্যমে নিয়ে নিলেন।’<br><br>দ্বিতীয়ত, সবার নিকট যে ব্যাপারটি পরিষ্কার তা হল, খ্রিস্টীয় ধর্ম-বিশ্বাসে ত্রিত্ববাদি মতবাদ সাধু সেন্ট পৌলই ঢুকিয়ে ছিল, যিনি ৬৭ খ্রিস্টাব্দের মধ্যেই মৃত্যুবরণ করেন। খ্রিস্টান ধর্ম-বিশ্বাসে ত্রিত্ববাদি মতবাদ সাধু সেন্ট পৌল ঢুকিয়ে দেয়ার কথাটি স্বয়ং মির্যা কাদিয়ানীও লিখে গেছেন। (দেখুন, রূহানী খাযায়েন ২০/৩৭৫)। যদিও তার আরেকটি বিশ্বাস ছিল, ঈসা (আ.) ১২০ বা ১২৫ বছর বয়সে মৃত্যুবরণ করেছেন। নাউযুবিল্লাহ। এমতাবস্থায় ঈসা (আ.) সংক্রান্ত 'তাওয়াফফা' শব্দ হতে 'মৃত্যু' অর্থ উদ্দেশ্য নেয়া হলে তখন কাদিয়ানীদের নিকট আমার এ প্রশ্নের কোনো উত্তর থাকেনা যে, \"তবে কি হযরত ঈসা (আ.)-এর 'তাওয়াফফা'-এর আগেই সেন্ট পৌল মৃত্যুবরণ করলো না?\" যদি তাই হয়, তাহলে তো কাদিয়ানীদেরকে একথাও স্বীকার করে নিতে হয় যে, ঈসা (আ.)-এর ইহ-জগতে অবস্থান করা কালেই খ্রিস্টধর্মে ত্রিত্ববাদী মতবাদ প্রবেশ করে। অথচ আমার বিশ্বাস যে, কাদিয়ানীরা-ও এ কথার সাথে একমত হবেনা। উল্লেখ্য, মির্যা কাদিয়ানী লিখেছেন \"ঈসা (আ.) জীবিত থাকতে তাঁর ঈসায়ী উম্মত পথভ্রষ্ট হবেনা, এটি উক্ত (সূরা মায়েদা-১১৭) আয়াত দ্বারাই পরিষ্কার।\" (রূহানী খাযায়েন ১১/৩২১)।<br><br>সুতরাং দৃঢ়ভাবে বলতে পারি যে, প্রশ্নে বর্ণিত আয়াত (ফালাম্মা তাওয়াফফাইতানী) দ্বারা-ও ঈসা (আ.) মারা গিয়েছেন বলিয়া কাদিয়ানীদের দাবী সঠিক নয়। পরন্তু আয়াতটির ঐ অংশের সঠিক অনুবাদ হচ্ছে, ‘আর যখন আপনি আমাকে তুলিয়া লইলেন….’ (অনুবাদ, ইসলামিক ফাউন্ডেশন)। বিস্তারিত সামনে।", "6 প্রশ্ন : আল্লাহতালার বাণী: (অর্থ) সমস্ত আহলে কিতাব তাঁর (ঈসা) মৃত্যুর আগে আগেই তাঁর (ঈসা) প্রতি ঈমান আনবে (সূরা নিসা ১৫৯)। কিন্তু একথা সঠিক নয়, কেননা হাদীসে আছে, দাজ্জালের সাথে ৭০,০০০ আহ্\u200Cলে কিতাবী যোগ দেবে, আর সে নিজেও আহ্\u200Cলে কিতাবীর অন্তর্গত হবে। সে মসীহ্\u200Cর প্রতি ঈমান আনবে না এবং কাফির অবস্থাতেই মারা যাবে। এর উত্তর কী?<br><br>উত্তর : আল্লাহ'র উক্ত বাণীকে 'ঠিক নয়' বলে মন্তব্য করার কারণে আপনি ইসলামের গণ্ডি থেকে এখন পুরোপুরি খারিজ, আপনাকে তওবাহ করে পুনরায় কলেমা পাঠ করতে হবে। এবার আসল আলাপে আসি, ইস্পাহানের ইহুদীরা দাজ্জালের দলভুক্ত হওয়ার ঘটনাটির আগে পরে বহু কথা আছে। সম্পূর্ণ ঘটনাকে পাশ কেটে যে কোনো বক্তব্য-ই অসম্পূর্ণ ও খেয়ানতপূর্ণ। ইসলামের অথেনটিক সোর্সগুলো বলছে ((يَتْبَعُ الدَّجَّالَ مِن يَهُودِ أصْبَهانَ)) অর্থাৎ ইস্পাহান (ইরান) শহরের ইহুদীরা দাজ্জালের অনুসারী হবে (সহীহ মুসলিম ২৯৪৪)। দাজ্জাল তখনো নিজেকে প্রকৃতরূপে প্রকাশ করবেনা। ‘আল বিদায়া ওয়ান নিহায়া‘ গ্রন্থে বরেণ্য যুগ-ইমাম ইবনে কাসীর (রহ.) লিখেছেন, দাজ্জাল প্রথমে একজন ভাল ও নেককার মানুষের চরিত্রে নিজেকে প্রকাশ করবে, তারপর একজন প্রতাপশালী ও দাম্ভিক বাদশা’র চরিত্রে। তারপর নিজেকে ‘নবী’ দাবী করবে। তারপর নিজেকে ‘প্রভু’ (খোদা) দাবী করবে। বিশিষ্ট সাহাবী হযরত আবূ উমামা (রা.) হতেও বর্ণিত আছে যে, দাজ্জাল নিজেকে রব (প্রভু) দাবী করবে (ইবনে মাজাহ, হাকেম)। সুতরাং এ থেকে প্রমাণিত হল যে, দাজ্জাল নিজেও আহলে কিতাবীর অন্তর্গত থাকবে, একথাটাই বরং সঠিক নয়। কেননা, 'আহলে কিতাবীর অন্তর্গত হলে সে কোনোভাবেই 'খোদা' দাবী করত না! <br><br>সহীহ বুখারীর ব্যাখ্যাকারক ইমাম ইবনে হাজার আসকালানী (রহ.) লিখেছেন ((فإنه يهلك بعد ظهوره على الأرض كلها إلا مكة والمدينة ، ثم يقصد بيت المقدس فينزل عيسى فيقتله ، أخرجه مسلم أيضا)) অর্থাৎ অতপর তাকে (দাজ্জালকে) মক্কা মদীনা ব্যতীত পৃথিবীব্যাপী আত্মপ্রকাশের পর-ই নিধন করা হবে। সে বায়তুল মুকাদ্দাসের উদ্দেশ্যে যাত্রা করবে। তারপর ঈসা (আ.) নাযিল হবেন। অতপর তাকে তিনি (যুদ্ধক্ষেত্রে লূদ নামক গেইটের প্রান্ত-সীমায় বর্শার আঘাতে) হত্যা করবেন। ইমাম মুসলিম হাদীসটি বর্ণনা করেছেন। (ফাতহুল বারী শরহে সহীহ বুখারী ১৩/৯২)। এ থেকেও বুঝা গেল, ইস্পাহানের সেই সত্তর হাজার (৭০,০০০) ইহুদী দাজ্জালের দলভুক্ত হওয়ার ঘটনা দাজ্জালের আত্মপ্রকাশের একদম প্রথম দিকের ঘটনা। দাজ্জাল তখন-ও না নিজেকে নবী দাবী করবে আর না খোদা দাবী করবে; কোনোটাই না; এমনকি সেসময় হযরত ঈসা (আ.)-এর পুনঃআগমন-ও সংঘটিত হওয়ার বাকি থাকবে। তাছাড়া সব আহলে কিতাবী ঈসা মাসীহ'র নাযিলের দিন-ই এক সাথে দলবদ্ধ হয়ে ঈমান নিয়ে আসবে, এমন কথা আপনারা কোথায় পেলেন? অথচ হাদীসে এসেছে, ঈসা (আ.) নাযিল হওয়ার পরে আরো প্রায় ৪০-৪৫ বছর জীবিত থাকবেন। আফসোস! আপনারা উম্মতে মুহাম্মদিয়া’র সর্ব-সম্মত মতের বিরুদ্ধে গিয়ে সূরা নিসার ১৫৯ নং আয়াত দ্বারাও ঈসা (আ.)-কে মৃত সাব্যস্ত করতে অসার যুক্তিতর্কের আশ্রয় নিয়ে থাকেন !", "7 প্রশ্ন : ঈসা (আ.)-এর আগমন ‘নবী’ হিসেবে না হলে মুসলিম শরীফের হাদীসে ‘নাবিউল্লাহ’ শব্দে উল্লেখ হল কিজন্য? <br><br>উত্তর : আগমনকারী ঈসা বলতে রূপক কোনো ঈসা হবেন না, বরং তিনি বনী ইসরাইলি জাতির জন্য প্রেরিত হযরত ঈসা ইবনে মরিয়ম (আ.)-ই। যেজন্য রাসূল (সা.) তার আগমনী ভবিষ্যৎবাণীতে ‘আল্লাহর নবী ঈসা’ বলে সম্বোধন করে গেছেন, যাতে মসীহ দাবীদার ভন্ডরা সাধারণদের প্রতারিত করতে না পারে। উম্মতে মুহাম্মদীয়ার বিশ্বাস হল, আগমনকারী ঈসা (আ.) নবুওয়তের দায়িত্বে থাকবেন না, বরং তিনি স্রেফ একজন “উম্মতি” হিসেবে আসবেন। কাজেই এখন কাদিয়ানীদের উদ্দেশ্যে আমরা পালটা প্রশ্ন করতে চাই যে, আপনাদের মতানুসারে, হযরত ঈসা (আ.) এসে “নবী” হলে তখন কি তাঁর “উম্মত” ও হবেনা? অবশ্যই হবে! কারণ নবীর উম্মত থাকবেনা, এটা কিভাবে হতে পারে? এখন ‘ঈসা’ দাবীদার মির্যা কাদিয়ানীর অনুসারীরা কি নিজেদেরকে তার (অর্থাৎ মির্যা কাদিয়ানীর) উম্মত মনে করেন?", "8 প্রশ্ন : ঈসা (আ.)-এর যুগে এবং তাঁরই মৃত্যুর আগে সমস্ত আহলে কিতাবী (ইহুদ-খ্রিস্টান) মুমিন হয়ে গেলে তখন পবিত্র কুরআনের ০৫:৬৪ আয়াত অনুসারে আহলে কিতাবীদের মাঝে ((إِلَى يَوْمِ الْقِيَامَةِ)) তথা \"কেয়ামত পর্যন্ত\" শত্রুতা সঞ্চারিত থাকে কিভাবে?<br><br>উত্তর : পবিত্র কুরআনের ০৫:৬৪ আয়াত অনুসারে ‘কেয়ামত পর্যন্ত’ বলে মূলত ‘সুদীর্ঘকাল পর্যন্ত’ সময়ের বিশালতাকেই বুঝানো উদ্দেশ্য। যেহেতু সময়ের বিশালতাকে বুঝাতে ‘কেয়ামত পর্যন্ত’ কথাটি একধরণের বাগধারা ও একটি বালাগাত তথা অলংকারপূর্ণ বাণী। যেমন, সাজেদ তার পরম বন্ধু মাজেদকে বলল, তুই ‘কেয়ামত পর্যন্ত’ চেষ্টা করলেও চেয়ারম্যান নির্বাচনে জয়ী হতে পারবিনা। লক্ষ্য করুন, ‘কেয়ামত পর্যন্ত’ বলতে সাজেদ মোটেও এটা বুঝাতে চাচ্ছেনা যে, সে আসলে কেয়ামতের শিঙ্গাফুঁক দেয়া পর্যন্তই চেষ্টা করুক! কারণ বাগধারা সাধারণ অর্থে উদ্দেশ্য হয় না।<br><br>এবার আসল আলাপে আসছি, বিশিষ্ট সাহাবী হযরত জাবির ইবনু আব্দিল্লাহ (রা.) হতে বর্ণিত। তিনি বলেন, আমি রসূলুল্লাহ সাল্লাল্লাহু আলাইহি ওয়াসাল্লামকে বলতে শুনেছি, ((لاَ تَزَالُ طَائِفَةٌ مِنْ أُمَّتِي يُقَاتِلُونَ عَلَى الْحَقِّ ظَاهِرِينَ إِلَى يَوْمِ الْقِيَامَةِ)) অর্থাৎ আমার উম্মতের একটি জামাত সর্বদাই সত্যের স্বপক্ষে ক্বিতাল করে কিয়ামত পর্যন্ত বিজয় হতে থাকবে। (সহীহ মুসলিম ৪৮০১ ইফা)। এখানেও ‘কেয়ামত পর্যন্ত’ শব্দ চয়িত হয়েছে। পক্ষান্তরে অপর আরেকটি হাদীসের শেষাংশে উল্লেখ আছে যে, যখন ঈসা (আ.) দ্বিতীয়বার আসবেন তখন ((و تَضَع الْحَرْبُ أَوْزَارَهَا)) অর্থাৎ যুদ্ধ আপনা সমস্ত সমরাস্ত্র গুটিয়ে নেবে (মুসনাদে আহমদ হা/৯১১৭)। এবার তাহলে ক্বিতাল (সশস্ত্র ধর্মযুদ্ধ) ‘কেয়ামত পর্যন্ত’ চলবে, এর কী অর্থ দাঁড়াল? যে ক্বিতাল কেয়ামত পর্যন্ত অবিরাম চলতে থাকবে বলা হল, সেই ক্বিতাল হযরত ঈসা (আ:)-এর যুগে কোনো কাফের বাহিনী না থাকায় আপনা-আপনি বন্ধ হয়ে যাবে; এইরূপ উল্লেখ থাকাটাই কি প্রমাণ করে না যে ‘কেয়ামত পর্যন্ত’ বলে মূলত ‘সুদীর্ঘকাল পর্যন্ত’ সময়ের বিশালতাই উদ্দেশ্য!", "9 প্রশ্ন : কাদিয়ানীরা হযরত ঈসা (আ.)-কে মৃত দাবী করার মাধ্যমে কী উদ্দেশ্য হাসিল করতে চাচ্ছে?<br><br>উত্তর : কাদিয়ানীরা মির্যা গোলাম আহমদ কাদিয়ানীকে হাদীসে বর্ণিত প্রতিশ্রুত ঈসা মসীহ বলেও বিশ্বাস করে থাকে। এখন যদি হাদীসে বর্ণিত ঈসা মসীহ দ্বারা বিবি মরিয়ম (আ.)-এর পুত্র হযরত ঈসা নবী-ই প্রকৃত অর্থে উদ্দেশ্য হন তাহলে কাদিয়ানীদের পক্ষে মির্যা গোলাম আহমদকে \"ঈসা মসীহ\" সাব্যস্ত করা কোনোভাবেই সম্ভব হবেনা। তারা মূলত এ জন্যই কুরআন হাদীসের অপব্যাখ্যা দিয়ে দাবী করে যে, প্রকৃত ঈসা মসীহ বেঁচে নেই, তিনি মৃত্যুবরণ করেছেন। কাজেই হাদীসে ভবিষ্যৎবাণীকৃত আগমনকারী ঈসা মসীহ হতে \"রূপক\" ঈসা মসীহ-ই উদ্দেশ্য।", "10 প্রশ্ন : সূরা নিসা আয়াত নং ১৫৮-তে আল্লাহ বলেছেন, ((بَلْ رَفَعَهُ اللَّهُ إِلَيْهِ وَكَانَ اللَّهُ عَزِيزًا حَكِيمًا)) অর্থাৎ “বরং আল্লাহ তাঁকে নিজের কাছে তুলে নিয়েছেন এবং আল্লাহ পরাক্রমশালী, প্রজ্ঞাময়।” এখন সত্যিই যদি আল্লাহ তাঁকে তুলে নিয়ে থাকেন আর কেয়ামতের পূর্বে তিনি পুনরায় আকাশ থেকে নেমে আসেন, তখন কি আয়াতটির ঘোষণা আগের অবস্থায় বহাল থাকল? যেহেতু আয়াত বলছে ঈসাকে তুলে নেয়া হয়েছে অথচ ঈসা তখন যমিনেই থাকবেন!<br><br>উত্তর : প্রথমকথা হল, প্রশ্নকারীর উল্লিখিত প্রশ্নটাই গলদ, যেহেতু এধরণের কোনো প্রশ্ন না কোনো সাহাবী উত্থাপন করেছিলেন আর না কোনো তাবেয়ী, তাবে তাবেয়ী, আয়েম্মায়ে মুতাকাদ্দিমীন কিবা মুতায়াখখিরীন উত্থাপন করেছিলেন; কেউই করেননি। অথচ তারা প্রত্যেকে ছিলেন আরবী ভাষার পণ্ডিত এবং ইসলামধর্মের আকীদা-বিশ্বাস সংক্রান্ত সর্বাধিক জ্ঞানী। দ্বিতীয়কথা হচ্ছে, উপরের প্রশ্নটি কিছুক্ষণের জন্য সঠিক ধরে নিয়ে প্রশ্নকর্তাকে যদি পাল্টা প্রশ্ন করি যে, কুরআনের অন্য একটি আয়াতে হযরত ঈসা (আ.)-এর ভবিষ্যৎবাণীতে পরিষ্কার উল্লেখ আছে যে, তিনি বলেছিলেন, আহমদ নামীয় একজন রাসূল অচিরেই আসবেন। তো সেই রাসূল ৫৭০ খ্রিস্টাব্দে মক্কায় কুরাইশ বংশে জন্মগ্রহণ করায় বর্তমানে কি আয়াতটির উপরেও একই যুক্তিতে প্রশ্ন উঠবেনা? সত্য বলতে কাদিয়ানীরা নিজেদের মনগড়া ও শয়তানি যুক্তির দরুন এভাবেই লজ্জিত হবে, হতে থাকবে। <br><br>পবিত্র কুরআনের সেই আয়াতটি এখানে পেশ করছি। সূরা আস সাফ (الصف) এর আয়াত নং ৬ বলছে ((وَإِذْ قَالَ عِيسَى ابْنُ مَرْيَمَ يَا بَنِي إِسْرَائِيلَ إِنِّي رَسُولُ اللَّهِ إِلَيْكُمْ مُصَدِّقًا لِمَا بَيْنَ يَدَيَّ مِنَ التَّوْرَاةِ وَمُبَشِّرًا بِرَسُولٍ يَأْتِي مِنْ بَعْدِي اسْمُهُ أَحْمَدُ فَلَمَّا جَاءَهُمْ بِالْبَيِّنَاتِ قَالُوا هَذَا سِحْرٌ مُبِينٌ)) অর্থাৎ “আর স্মরণ করুন, যখন মরিয়ম পুত্র ঈসা বলেছিলেন, ‘হে বনী ইসরাঈল ! নিশ্চয় আমি তোমাদের কাছে আল্লাহর রাসূল এবং আমার পূর্ব থেকে তোমাদের কাছে যে তাওরাত রয়েছে আমি তার সত্যায়নকারী এবং আমার পরে আহমদ নামে যে রাসূল আসবেন আমি তার সুসংবাদদাতা। পরে তিনি যখন সুস্পষ্ট প্রমাণাদিসহ তাদের কাছে আসলেন তখন তারা বলতে লাগল, এটা তো স্পষ্ট জাদু।” <br><br>বলে রাখা জরুরি যে, উক্ত আয়াতে ঈসা আলাইহিস সালাম কর্তৃক ভবিষ্যৎবাণীকৃত সেই রাসূলের নাম বলা হয়েছে 'আহমদ'। আমাদের প্রিয় 'শেষনবী' সাল্লাল্লাহু আলাইহি ওয়া সাল্লাম-এর নাম মুহাম্মদ, আহমদ এবং আরও কয়েকটি নাম ছিল। হাদীসে এসেছে, রাসূলুল্লাহ সাল্লাল্লাহু আলাইহি ওয়া সাল্লাম বলেছেন, আমার কয়েকটি নাম রয়েছে, আমি ‘মুহাম্মদ’, আমি ‘আহমদ', আমি ‘মাহী’ বা নিশ্চিহ্নকারী; যার মাধ্যমে তিনি (আল্লাহ) কুফুরী নিশ্চিহ্ন করবেন। আর আমি ‘হাশির\" বা একত্রিতকারী; আমার কদমের কাছে সমস্ত মানুষ জমা হবে। আর আমি আকিব' বা (নবুওয়তের ক্রমধারা) সমাপ্তকারী ৷ (সহীহ বুখারী হাদীস নং ৩৫৩২, ৪৮৯৬, তিরমিয়ী ২৮৪০, মুসনাদে আহমদ ৪/৮০, ইবনে হিব্বান ৬৩১৩)। আশাকরি উত্তর পেয়েছেন।<br><br>এবার কাদিয়ানীদের উল্লেখকৃত কিছু আয়াতের অপব্যাখ্যার খন্ডনপূর্বক সঠিক ব্যাখ্যা প্রদান করা হবে, ইনশাআল্লাহ।",
                "প্রথমতঃ ১-১০টি আয়াতের অপব্যাখ্যার খণ্ডনমূলক উত্তর",
                "1 হযরত ঈসা (আ.) সম্পর্কে আল্লাহর বাণী ‘ইন্নী মুতাওয়াফফীকা ওয়া রাফিউকা ইলাইয়্যা’ ((إِذْ قَالَ اللَّهُ يَا عِيسَى إِنِّي مُتَوَفِّيكَ وَرَافِعُكَ إِلَيَّ))-এর সঠিক তাৎপর্য।<br><br>আয়াত : ‘স্মরণ করুন, যখন আল্লাহ বলেছিলেন হে ঈসা! নিশ্চয় আমি তোমাকে নিয়ে নিচ্ছি এবং তোমাকে নিজের কাছে তুলিয়া লইতেছি….।’ (সূরা আলে ইমরান ৫৫, অনুবাদ-ইসলামিক ফাউণ্ডেশন। একই অনুবাদ করেছেন কাদিয়ানী খলীফা হেকিম নূরুদ্দীনও। দেখুন ‘তাসদীকে বারাহীনে আহমদীয়া’ খ-১ পৃ-৮)।<br><br>ব্যাখ্যা : এই আয়াতে “মুতাওয়াফফীকা” (مُتَوَفِّيكَ) শব্দটি বাবে তাফা’উল (تفعل) থেকে ইসমে ফায়েল এর ছিগাহ; অর্থ ‘তোমাকে নিয়ে নেব’ বা ‘তোমার মেয়াদকাল পূর্ণ করব’ (ভবিষ্যৎকালবাচক)। কেননা এর মূলধাতু (মাদ্দাহ) ‘ওয়াফইউ’ (وفى)। এখন জানার বিষয় হল, তাহলে ঐ নিয়ে নেয়ার ঘটনাটি কিরূপে সংঘটিত হয়েছিল? আল্লাহতালা সূরা নিসার ১৫৮ নং আয়াতে ‘রাফা’আহুল্লাহু ইলাইহি’ (بَلْ رَفَعَهُ اللَّهُ إِلَيْهِ) দ্বারা সুস্পষ্টভাবে তার উত্তরও দিয়ে রেখেছেন। অর্থাৎ তাঁকে উপরে (আকাশে) উঠিয়ে নেয়ার মাধ্যমেই নিয়ে নেয়া হয়েছে (অতিতকালবাচক)। তাই আয়াতটি দ্বারা ঈসা (আ.)-কে মৃত প্রমাণ করতে চাওয়া নিজেদের অজ্ঞতা ছাড়া কিছুই না। তবে হ্যাঁ ‘তাওয়াফফা’ (توفى)-এর রূপক অর্থ মৃত্যু নেয়া হলে তখন তা বিশিষ্ট সাহাবী হযরত ইবনে আব্বাস (রা.)-এর বিশ্লেষণ অনুযায়ী বাক্যের মধ্যে শব্দের تقديم-تأخير (আগ-পিছ)-এর নীতি গ্রহণ করতে হবে। আর তখন আয়াতটির অর্থ দাঁড়াবে, ‘ইয়ানি রাফেউকা ছুম্মা মুতাওয়াফফীকা ফী আখিরিয যামান’ ((يعنى رافعك ثم متوفيك فى اخر الزمان)) অর্থাৎ তোমাকে উঠিয়ে নেব অতপর শেষযুগে তোমাকে ওফাত (মৃত্যু) দেব। (ইমাম সুয়ূতী রচিত ‘দুররে মানছুর’ খ-৩ পৃ-৫৯৮; ‘মুসান্নাফ ইবনে আবি শাইবাহ’ দ্রষ্টব্য)। বলে রাখা জরুরী, সহীহ বুখারী’র কিতাবুল ইলম অধ্যায়ে (হা/ ৭৫ ইফা) একটি হাদীসে উল্লেখ আছে, রাসূল (সা:) ইবনে আব্বাসের জন্য দোয়া করেছেন اَللَّهُمَّ عَلِّمْهُ الْكِتَابَ অর্থাৎ হে আল্লাহ! আপনি তাঁকে কুরআন শিখিয়ে দিন।’ এখন তাহলে চিন্তা করুন, ইবনে আব্বাস (রা.)-এর তাফসীর কতখানি গুরুত্বপূর্ণ। উল্লেখ্য, মির্যা কাদিয়ানীর ৮৩টি বইয়ের সমষ্টি ও ২৩ খন্ডে প্রকাশিত রচনা-সমগ্রটির নাম ‘রূহানী খাযায়েন’ বা আধ্যাত্মিক ভান্ডার। মির্যা কাদিয়ানী সেটির প্রায় চার স্থানে ‘ইন্নী মুতাওয়াফফীকা’-এর অনুবাদের মধ্যে ‘তাওয়াফফা’ হতে ‘মৃত্যু’ অর্থ নেননি। অথচ সবখানেই শব্দটির কর্তা আল্লাহ এবং কর্ম (মাফউল) মানুষই ছিল। যথা-<br><br>১. মে তুজকো পুরি নে’মত দোংগা [উর্দূ]। অর্থাৎ আমি তোমাকে পূর্ণ নেয়ামত দেব। (বারাহীনে আহমদীয়া, রূহানী খাযায়েন ১/৬২০)।<br><br>২. মে তুজে কামেল আজর বখশোঁগা [উর্দূ]। অর্থাৎ আমি তোমাকে পরিপূর্ণ পুরষ্কার দেব। (বারাহীনে আহমদীয়া, রূহানী খাযায়েন ১/৬৬৪-৬৫)।<br><br>৩. মে তুজে এসি যলীল অওর লা’নতি মউতুঁ চে বাছাঁওগা [উর্দূ]। অর্থাৎ আমি তোমাকে এমন অপমানকর ও অভিশপ্ত মৃত্যু হতে রক্ষা করব। (সিরাজে মুনীর, রূহানী খাযায়েন ১২/২৩)।<br><br>কিন্তু অধিকাংশ কাদিয়ানীর ‘তাওয়াফফা’ শব্দের ব্যাকরণিক বিশ্লেষণ সম্পর্কে জ্ঞান না থাকার দরুন ভাবেন যে, তাদের কনসেপ্টই সঠিক, বিপরীতে সব ভুল। জেনে আরো অবাক হবেন, তাদের দৈনিক ‘আল ফজল’ [উর্দূ] (তাং ২১-আগস্ট-১৯১৭ইং) সংখ্যায় পরিষ্কার লিখা আছে যে, “কিছু মানুষ ভুলক্রমেই ‘তাওয়াফফা’র অর্থ করে মৃত্যু। কিন্তু এই অর্থ সঠিক না। বরং তার অর্থ ‘রূহ কবজ’ করা।” কিন্তু দুর্ভাগ্য হল, মির্যা সাহেব তার রচনার ঐ চার জায়গায় ‘রূহ কবজ’ অর্থটিও নেননি। ওহে আহমদী/কাদিয়ানীবন্ধুরা! একটু তো ইনসাফ করবেন!! অন্যান্য ক্ষেত্রে যে শব্দটির মৃত্যু অর্থ ত্যাগ করলেন আর সেই শব্দটিকে-ই ঈসা (আ.)-এর ক্ষেত্রে মৃত্যু অর্থে নিলেন! এটি আপনাদের কেমন ন্যায় বিচার? কাদিয়ানীদের বইগুলোতে বাইবেল থেকে অনেক উদ্ধৃতি দেয়া হয়েছে। এখানে আমি শুধু সে হিসেবেই একটি উদ্ধৃতি টানছি। বাইবেলের নতুন নিয়মে লিখা আছে “যীশু যখন জৈতুন পর্বতমালার ওপর বসেছিলেন, তখন তাঁর শিষ্যরা একান্তে তাঁর কাছে এসে তাঁকে বললেন, আমাদের বলুন, কখন এসব ঘটবে, আর আপনার আসার এবং এযুগের শেষ পরিণতির সময় জানার চিহ্নই বা কি হবে? এর উত্তরে যীশু তাদের বললেন, ‘দেখো! কেউ যেন তোমাদের না ঠকায়। আমি তোমাদের একথা বলছি কারণ অনেকে আমার নামে আসবে আর তারা বলবে, ‘আমি খ্রীস্ট।’ আর তারা অনেক লোককে ঠকাবে।” (বাইবেল : মথি, অধ্যায় নং ২৪ পদ নং ৩-৫)। কাদিয়ানীদের নিকট বাইবেল যদি অথেনটিক কোনো সোর্স হয় তবে অন্তত যীশুর এই বক্তব্য দ্বারাও প্রমাণিত হয় যে, আগমনকারী যীশুখ্রিস্ট ‘রূপক’ কেউ হবেন না।",
                "2 হযরত ঈসা (আ.) সম্পর্কে আল্লাহর বাণী ((بَلْ رَفَعَهُ اللَّهُ إِلَيْهِ وَكَانَ اللَّهُ عَزِيزًا حَكِيمًا))-এর সঠিক তাৎপর্য।<br><br>আয়াত : ‘বরং আল্লাহ তাহাকে তাহার নিকট তুলিয়া লইয়াছেন আর আল্লাহ মহান পরাক্রমশালী, প্রজ্ঞাময়।’ (০৪:১৫৮,অনুবাদ ইসলামিক ফাউন্ডেশন/ইফা)।<br><br>ব্যাখ্যা : এই আয়াতে ঈসা (আ.)-এর মৃত্যু সম্পর্কে ইংগিতেও কোনো কথা নেই। বরং এই আয়াত দ্বারা সুস্পষ্টভাবে প্রতীয়মান হয় যে, আল্লাহতালা নিজের অলৌকিক শক্তি দ্বারা ঈসা (আ.)-কে জীবিত অবস্থায় সশরীরে আকাশে তুলে নিয়েছেন। এখন প্রশ্ন হল, আয়াতের কোথাও তো ‘আকাশ’ শব্দের উল্লেখ নেই, তাই এর ‘রাফা’ অর্থ শুধুমাত্র রূহ উঠিয়ে নেয়াই বুঝাল কিনা? তার জবাব হল, আয়াতের কনটেক্স বা প্রেক্ষাপট অনুসন্ধান করে দেখুন, এই আয়াতে ঈসাকে সশরীরে আকাশে উঠিয়ে নেয়ার কথাই বুঝিয়েছে। কারণ ইহুদীরা যখন উনার বিরুদ্ধে হত্যার ষড়যন্ত্র করল (কুরআন ০৩:৫৪) এবং পাকড়াও করতে তাকে ঘিরে সবাই সমবেত হল (তারীখে ইবনে আসাকীর ৪৭/৪৭২; দুররে মানছূর ৩/৫৯৫); ঠিক সেই মুহূর্তে সর্বশ্রেষ্ঠ কৌশলী মহান আল্লাহ তাঁকে নিজের কাছে উঠিয়ে নেন। তিনি জিবরাইল (আ.)-এর মাধ্যমে তাঁকে এইভাবেই সাহায্য করেন এবং সশরীরে আকাশে উঠিয়ে নিতে নির্দেশ করেন। বলে রাখা জরুরী যে, রূহ উঠিয়ে নেয়ার দায়িত্বে জিবরাইল (আ.) নন, বরং আজরাইল (আ.)। দেখুন সূরা আস-সিজদাহ আয়াত নং ১১; ((قُلْ يَتَوَفَّاكُم مَّلَكُ الْمَوْتِ الَّذِي وُكِّلَ بِكُمْ ثُمَّ إِلَىٰ رَبِّكُمْ تُرْجَعُونَ))। অথচ ঈসা (আ.)-এর ‘রাফা’ জিবরাইল (আ.)-এর মাধ্যমে আকাশে হয়েছিল। দেখুন, সহীহ মুসলিম এর সমপর্যায়ের সনদে বর্ণিত হযরত ইবনে আব্বাস (রা.)-এর হাদীস ((وَرُفِعَ عِيْسَى مِنْ رَوْزَنَةِ فِيْ الْبَيْتِ إِلَى السَّمَاءِ)) অর্থাৎ ‘ঈসাকে বাড়ীর বায়ুপথ (Airspace) দিয়ে আকাশে উঠিয়ে নেয়া হয়’ (আল বিদায়া ওয়ান নিহায়া, ইমাম ইবনে কাসীর রহ.)।<br><br>তারপর হযরত ঈসা (আ.) শেষযুগে আকাশ থেকে নাযিল হবেন, একথাও সহীহ হাদীসে এসেছে। হযরত আবু হোরায়রা (রা.) থেকে বর্ণিত আছে, রাসূল (সা.) বলেছেন ((ثم ينزل عيسى بن مريم صَلَّى اللهُ عَلَيْهِ من السماء)) অর্থাৎ ‘অতপর মরিয়ম পুত্র ঈসা আকাশ থেকে নাযিল হবেন।’ দেখুন মসনাদে বাজ্জার, হাদীস নং ৯৬৪২; বিশিষ্ট হাদীসবিশারদ ইমাম নূরউদ্দীন আল হাইছামী (রহ.) লিখেছেন ((و رجاله رجال الصحيح غير بن المنذر و هو ثقة)) অর্থাৎ হাদীসটির সূত্রে উল্লিখিত সকল বর্ণনাকারী সহীহ (বুখারী)’র শুধু আলী ইবনে আল মুনযির ছাড়া, তবে তিনিও একজন বিশ্বস্থ বর্ণনাকারী। (দেখুন, মাজমাউয যাওয়ায়েদ খ-৭ পৃ-৩৪৯)। এভাবে একাধিক সহীহ হাদীস দ্বারা প্রমাণ করা যাবে যে, আগমনকারী ঈসা ‘রূপক’ কেউ নন, বরং তিনি সেই ঈসা যার সম্পর্কে স্বয়ং হযরত মুহাম্মদ (সা.) দুইজন ফেরেশতার মাধ্যমে বায়তুল মুকাদ্দাস শহরে (ফিলিস্তিনে) নিচে নেমে আসবেন বলেই ভবিষ্যৎবাণী করে গেছেন।",
                "3 ঈসা (আ.) কেয়ামতের দিন আল্লাহতালাকে বলবেন ((فَلَمَّا تَوَفَّيْتَنِي كُنتَ أَنتَ الرَّقِيبَ عَلَيْهِمْ))-এর সঠিক তাৎপর্য।<br><br>আয়াত : ‘কিন্তু যখন তুমি আমাকে তুলিয়া লইলে তখন তুমিই তো ছিলে তাহাদের কার্যকলাপের তত্ত্বাবধায়ক এবং তুমিই সর্ববিষয়ে সাক্ষী।’ (০৫:১১৭/ অনুবাদ, ইফা)।<br><br>ব্যাখ্যা : কেয়ামত দিবসে মহান আল্লাহ’র একটি প্রশ্নের প্রতিউত্তরে হযরত ঈসা (আ.) বলবেন ((فَلَمَّا تَوَفَّيْتَنِي)) অর্থাৎ ‘যখন তুমি আমাকে তাওয়াফফা করলে তথা তুলিয়া লইলে’। মির্যা কাদিয়ানীর নিকটেও যুগ ইমাম ও মুজাদ্দিদ হিসেবে স্বীকৃত ইমাম আল্লামা শাওক্বানী (রহ.) উক্ত আয়াতাংশের তাফসীরে লিখে গেছেন-((و انما المعنى فلما رفعتنى الى السماء)) (ওয়া ইন্নামাল মা’না ফালাম্মা রফা’তানী ইলাস সামায়ি) অর্থাৎ ‘আয়াতাংশের শুধু এ অর্থই যে, আপনি যখন আমাকে আকাশে তুলিয়া লইলেন।’ কেননা পবিত্র কুরআনে ‘তাওয়াফফা’ শব্দটি তিনখানা অর্থে ব্যবহৃত হয়েছে। যথাক্রমে মৃত্যু (৩৯:৪২), ঘুম (০৬:৬০) এবং রাফা বা তুলিয়া নেয়া (০৩:৫৫, ০৫: ১১৭), দেখুন, ফাতহুল ক্বাদীর ৭/৪০৬; সূরা মায়েদা ১১৭। এই ক্ষেত্রে মৃত্যু, ঘুম এবং সশরীরে উঠিয়ে নেয়া, এই সমস্ত অর্থ রূপক আর ‘নিয়ে নেয়া বা পূর্ণকরা’ (কুরআন/০৪:১৫) তার প্রকৃত অর্থ। সুতরাং আয়াতটিও কাদিয়ানীদের মতের পক্ষে দলিল হয়নি।",
                "4 ঈসা (আ.)-এর মৃত্যুর আগে আগে ((وَإِن مِّنۡ أَهۡلِ ٱلۡكِتَٰبِ إِلَّا لَيُؤۡمِنَنَّ بِهِۦ قَبۡلَ مَوۡتِهِ)) তাঁর উপর প্রত্যেক আহলে কিতাবী ঈমান আনয়ন প্রসঙ্গে ।<br><br>আয়াত : কিতাবীদের মধ্যে প্রত্যেকে তাঁর (ঈসা) মৃত্যুর পূর্বে তাঁহাকে বিশ্বাস করিবেই এবং কিয়ামতের দিন সে (ইতিপূর্বে যাহারা তাঁহাকে আল্লাহর পুত্র আখ্যা দিয়েছিলো) তাহাদের বিরুদ্ধে সাক্ষ্য দিবে। (০৩: ১৫৯, অনুবাদ, ফছলুল খিতাব-فصل الخطاب, লিখক মির্যায়ী খলীফা হেকিম নূরউদ্দীন)।<br><br>ব্যাখ্যা : এই আয়াত বরং ঈসা (আ.) বর্তমানেও জীবিত থাকার পক্ষেই মজবুত দলিল। কারণ যদি বলা হয় যে, ঈসা (আ.) পূর্বেই মৃত্যুবরণ করেছেন তখন প্রশ্ন আসবে যে, তবে কি বর্তমানে আহলে কিতাবীদের প্রত্যেকে ঈমান আনয়ন করে মুসলমান হয়ে গেল? কিন্তু নির্বোধদের বুঝানোর সাধ্য কার? কাদিয়ানীরা এই ধরণের প্রশ্ন থেকে বাঁচার জন্য আয়াতের অর্থ নেয় এই রূপ : ‘আহলে কিতাবীদের প্রত্যেকে নিজ নিজ ধারণা অনুযায়ী ক্রুশীয় ঘটনার উপর ঈমান আনবে।’ কিন্তু প্রকৃত সত্য হল, তারা নিজ নিজ ক্রুশীয় ঘটনার উপর তো এখনো বিশ্বাসী হয়ে আছে। তাহলে তারা প্রত্যেকে নিজ নিজ মৃত্যুর পূর্বে ক্রুশীয় ঘটনার উপর ঈমান আনয়নের অর্থ কি ঐ একই বিশ্বাসের উপর অটল থাকা? যদি তাই হয় তাহলে নিজেদের মৃত্যুর পূর্বের ঈমান আর জীবদ্দশাতে ধারণকৃত ঈমান এই দুইয়ের মধ্যে পার্থক্য রইল কোথায়? সুতরাং এই আয়াত দিয়েও মির্যা কাদিয়ানী কর্তৃক ঈসা (আ.)-কে মৃত সাব্যস্ত করতে চাওয়া পুরোপুরি বাতিল, সত্যের সাথে যার লেশমাত্র সম্পর্কও নেই।",
                "5 ঈসা (আ.) সম্পর্কে আল্লাহর বাণী ((مَّا الْمَسِيحُ ابْنُ مَرْيَمَ إِلاَّ رَسُولٌ قَدْ خَلَتْ مِن قَبْلِهِ الرُّسُلُ وَأُمُّهُ صِدِّيقَةٌ انظُرْ كَيْفَ نُبَيِّنُ لَهُمُ الآيَاتِ ثُمَّ انظُرْ أَنَّى يُؤْفَكُونَ))-এর সঠিক তাৎপর্য।<br><br>আয়াত : মারইয়াম তনয় মসীহ তো কেবল একজন রাসূল। তাহার পূর্বে বহু রাসূল গত হইয়াছে। (০৫: ৭৫ ইফা)।<br><br>ব্যাখ্যা : এই আয়াতে ঈসা (আ.)-এর মৃত্যু সম্পর্কে সরাসরি কিংবা ইংগিতেও কিছু বলা কওয়া নেই। বরং তার পরের আয়াতগুলো দ্বারা বুঝা যায় যে, খ্রিস্টানদের ত্রিত্ববাদী মতবাদ খন্ডন করার জন্য এই আয়াতে ঈসা আর তাঁর মায়ের পানাহারের কথা উল্লেখ করেছেন। কেননা খ্রিস্টানরা তাঁদেরকে উপাস্য হিসেবে বিশ্বাস করে। অথচ সত্যিকারের উপাস্য যিনি তিনি সব সময় পানাহারের ঊর্ধ্বে, বরং ঊর্ধ্ব থেকেও ঊর্ধ্বে। উল্লেখ্য, কাদিয়ানী নির্বোধরা আয়াতটির শানে নুযূল তথা প্রসঙ্গ এড়িয়ে যায় এবং নিজেদের মতবাদকে সামনে রেখে মতলবসিদ্ধ ব্যাখ্যার পেছনে দৌঁড়ায়। তারা বলে, যেহেতু ঈসা আর তাঁর মা উভয়ই পূর্বে খাবার গ্রহণ করতেন, এখন করেন না। কাজেই এর কারণ হল তারা এখন জীবিত নেই। অথচ আয়াতের প্রসঙ্গের সাথে এর কোনোই সম্পর্ক নেই।",
                "6 পবিত্র কুরআনের বাণী ((وَمَا جَعَلْنَاهُمْ جَسَدًا لَا يَأْكُلُونَ الطَّعَامَ وَمَا كَانُوا خَالِدِينَ))-এর সঠিক তাৎপর্য।<br><br>আয়াত : ‘এবং আমি তাহাদের এমন দেহবিশিষ্ট করি নাই যে, তাহারা আহার্য গ্রহণ করিত না, তাহারা চিরস্থায়ীও ছিল না।’ (২১:০৮ ইফা)।<br><br>ব্যাখ্যা : এই আয়াতেও ঈসা (আ.)-এর মৃত্যু সম্পর্কে সরাসরি কিংবা ইংগিতেও কিছু বলা কওয়া নেই। বড়জোর এটি মক্কার মুশরিকদের একখানা প্রশ্নের জবাব মাত্র। কিন্তু কাদিয়ানী নির্বোধরা এই আয়াত দিয়ে যুক্তি দেয় যে, অত্র আয়াত দ্বারা প্রমাণিত হয় যে, আল্লাহর কোনো প্রেরিত পুরুষই না খেয়ে বাঁচতে পারতেন না। অতএব ঈসা (আ.)ও আল্লাহর এই নিয়মের বিরুদ্ধে নন বলে তিনিও বেঁচে নেই, মারা গেছেন। কিন্তু আফসোস! এই নির্বোধরা যদি আয়াতের প্রসঙ্গ এড়িয়ে না যেত তাহলে তাদের পক্ষে এইরূপ জঘন্য মতলবসিদ্ধ ব্যাখ্যার খিস্তিখেউড় করা কোনোদিনও সম্ভব হত না। আয়াতের প্রাসঙ্গিকতা এই যে, তাফসীরে কুরতুবীতে এসেছে, কাফেরদের আপত্তি ছিল, মুহাম্মদ (সা.) নবী হলে সাধারণ মানুষের মতই পানাহার করতেন না এবং জীবিকা উপার্জনের জন্য হাটবাজারে চলফেরা করতেন না। আলোচ্য আয়াতে তাদের উত্তর দেয়া হয়েছে যে, যেসব নবীকে তোমরা নবী ও রাসূল বলে স্বীকার করতে তারাও তো মানুষই ছিল, তারা মানুষের মত পানাহার করতেন এবং হাটবাজারে চলাফেরা করতেন। বুঝা গেল, পুরো ব্যাপারটাই ইহকালীন জীবনের সাথে সম্পর্কযুক্ত। ফলে ইহজগতের বাহিরে অবস্থানকারী ঈসা (আ.)-কে এর সাথে একীভূত করার প্রচেষ্টা মূর্খতা ছাড়া কিছুই না।",
                "7 আল্লাহতালার বাণী ((وَمَا مُحَمَّدٌ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ أَفَإِنْ مَاتَ أَوْ قُتِلَ انْقَلَبْتُمْ عَلَى أَعْقَابِكُمْ))-এর প্রকৃত মর্মার্থ।<br><br>আয়াত : মুহাম্মদ একজন রাসূল মাত্র, তাহার পূর্বে বহু রাসূল গত হইয়াছে...। (০৩:১৪৪ ইফা)।<br><br>ব্যাখ্যা : মনে রাখতে হবে যে, “গত হওয়া” (قَدْ خَلَتْ) মানে মরে যাওয়াই নয়, বরং সশরীরে কোথাও স্থানান্তরিত হয়ে গেছে এমন ব্যক্তিও “গত হওয়া” অর্থে শামিল। কুরআনে এর বহু দৃষ্টান্ত রয়েছে। দেখুন পবিত্র কুরআন ০২:১৪, ৩৫:২৪। তবে উক্ত আয়াতের শানে নুযূল দ্বারা বুঝা যায় যে, মুহাম্মদ (সা.) খোদা নন, বরং তিনি পূূর্বের নবী রাসূলগণের মতই একজন রাসূল, রাসূলগণের মত তাঁর জন্যও মৃত্যুর মাধ্যমে ইহজগত হতে পরজগতে স্থানান্তর হওয়া অবধারিত; তাই তাঁর মৃত্যুতে তোমাদের এত বিচলিত হওয়ার কিছুই নেই, উক্ত আয়াত দ্বারা এটাই সবাইকে বার্তা দেয়া উদ্দেশ্য। কাজেই আয়াতের অর্থ দাঁড়াল ‘মুহাম্মদ একজন রাসূল মাত্র, তাহার পূর্বে রাসূল-ই আগমন করিত।’ এভাবে অর্থ নেয়া হলে তখন নির্বোধদের পক্ষে আর কোনো কাসুন্দি করার সুযোগ থাকেনা। উল্লেখ্য, মির্যা কাদিয়ানী তার একটি রচনায় নিজেও ((قَدْ خَلَتْ مِنْ قَبْلِهِ الرُّسُلُ)) এর অর্থ করেছেন “আর তাঁর পূর্বে রাসূল-ই আগমন করিত।” (রূহানী খাযায়েন ৬/৮৯)।<br><br>পবিত্র কুরআনের উক্ত আয়াতটি ‘খালাত’ (خَلَتْ) শব্দে না হয়ে ‘মাতাত’ (ماتت) শব্দেও হতে পারত! কুরআন কি এই ব্যতিক্রমী শব্দচয়ন দ্বারাও আমাদের বার্তা দিচ্ছে না যে, ঈসা (আ.) বর্তমানেও জীবিত, তিনি এখনো মৃত্যুর স্বাদ আস্বাদন করেননি! অন্যথা ‘মাতাত’ এর পরিবর্তে ‘খালাত’ (خَلَتْ) শব্দের প্রয়োগের রহস্যটা কী? অধিকন্তু কাদিয়ানীদের কোনো কোনো লিটারেচারে আয়াতটির ‘ক্বদ খালাত’ শব্দ দ্বারা ‘মারা গিয়াছে’ অর্থও নেয়া হয়েছে এমনকি ‘আর-রসুল’ দ্বারা ‘সমস্ত রাসূল’ অর্থও নেয়া হয়েছে। তাদের বিশ্বাস হল, এই আয়াত দ্বারা প্রমাণিত হয় যে, ঈসা (আ.) মৃত্যুবরণ করিয়াছেন। এই মর্মে সাহাবায়ে কেরামের মাঝে ইজমা (ঐক্যমত)-ও প্রতিষ্ঠিত। কিন্তু তাদের এই কথার উত্তরে শুধু এটুকু বলতে চাই, লানাতুল্লাহি আলাল কাজেবীন।<br><br>এই পর্যায় তাদের উদ্দেশ্যে আমার প্রশ্ন হচ্ছে, আপনাদের দাবী مِنْ قَبْلِهِ الرُّسُلُ-এর মধ্যকার الرُّسُلُ এর ال (আলিফ+লাম) নাহু-এর পরিভাষায় শুধুই الاستغراقى (আল ইস্তিগরাক্বি বা নিঃশর্তভাবে পুরোপুরি অন্তর্ভুক্তি), যা সমস্ত রাসূলকে ‘গত হওয়া' মর্মে অন্তর্ভুক্ত করে। সে হিসেবে আপনারা কি বিশ্বাস করবেন যে, হযরত জিবরাইল (আ.) সহ সমস্ত ফেরেশতাও মুহাম্মদ (সা.)-এর পূর্বেই মৃত্যুবরণ করিয়াছেন? যেহেতু পবিত্র কুরআন অনুযায়ী জিবরাইল (আ.)ও একজন রাসূল বা বাণীবাহক (সূরা মরিয়ম আয়াত ১৯)। মজারব্যাপার হচ্ছে, পবিত্র কুরআন ফেরেশতাদেরও আল্লাহর পক্ষ হতে রাসূল (বাণীবাহক) বলেছে (সূরা হাজ্জ আয়াত ৭৫)। এমতাবস্থায় 'শর্ত-প্রযোজ্যের' কোনো নিয়ম না মানলে আপনারা জিবরাঈল সহ অনেক সংখ্যক ফেরেশতা মুহাম্মদ (সা.)-এর আবির্ভাবের পূর্বেই মৃত্যুবরণ করেছে বলে মানতে বাধ্য!<br><br>কাদিয়ানীদের জন্য দুঃসংবাদ যে, এই আয়াত নাযিল হওয়ার ছয় বছর পর অর্থাৎ হিজরী নবমবর্ষে যখন নাজরানের খ্রিস্টান প্রতিনিধি দল রাসূল (সা.)-এর নিকট এলেন, তখন তিনি বললেন, “আপনারা কি জানেন যে, আল্লাহ চিরঞ্জীব এবং মৃত্যু ঈসার নিকট আসবে?” (তাফসীরে তাবারী ৬/১৫৪, তাফসীরে ইবনে আবী হাতিম ৯/৪০৮ দ্রষ্টব্য)। এছাড়াও হযরত আলী (রা.)-এর খাস শিষ্য ও বিশিষ্ট তাবেয়ী ইমাম হাসান বছরী (রহ.) থেকে একদম সুস্পষ্টরূপে বর্ণিত আছে তিনি বলেছেন ((قَالَ رَسُوْلُ اللهِ صَلَّى اللهُ عَلَيْهِ وَسَلَّمَ لِلْيَهُوْدِ إِنَّ عِيْسَى لَمْ يَمُتْ، وَإَنَّهُ رَاجِعُ إِلَيْكُمْ قَبْلَ يَوْمِ الْقِيَامَةِ)) অর্থাৎ রাসূল (সা.) জনৈক ইহুদীকে বলেছেন নিশ্চয় ঈসা মসীহ তিনি মৃত্যুবরণ করেননি। তিনি নিশ্চয় কেয়ামতের পূর্বে তোমাদের নিকট ফিরে আসবেন। (সূত্র, সুনানে তাবারী ৩৩৩৮, হাদীস নং ৫৭৪৭; তাফসীরে দুররে মানছুর ২৬৪, ইমাম সুয়ূতী)। কিন্তু কাদিয়ানীদের নিকট এর সুস্পষ্ট ও সঠিক কোনো উত্তর নেই।",
                "8 আল্লাহর বাণী ((وَمَا جَعَلْنَا لِبَشَرٍ مِّن قَبْلِكَ الْخُلْدَ ۖ أَفَإِن مِّتَّ فَهُمُ الْخَالِدُونَ))-এর সঠিক তাৎপর্য।<br><br>আয়াত : ‘আমি তোমার পূর্বেও কোনো মানুষকে অনন্ত জীবন দান করি নাই; সুতরাং তোমার মৃত্যু হইলে উহারা কি চিরস্থায়ী হইয়া থাকিবে?’ (২১:৩৪ ইফা)।<br><br>ব্যাখ্যা : কাদিয়ানী নির্বোধদের কথা কী আর বলব! তারা এই আয়াত থেকেও ঈসা (আ.)-এর মৃত্যুর রসদ পাওয়ার দাবী করে। তাদের বিশ্বাস, এই আয়াত থেকেই সুস্পষ্ট প্রতীয়মান হয়, রাসূল (সা.)-এর পূর্বেকার সকল নবীই ইন্তেকাল করেছেন বলে ঈসা (আ.)-ও তার ভেতর শামিল। কিন্তু দুঃখের বিষয় হল, এরা আয়াতটি নাযিল হওয়ার প্রেক্ষাপটের দিকে একদমই দৃষ্টি দেয় না। যদি দৃষ্টি দিত তাহলে তারা নিজেদের কখনোই এমন নির্বুদ্ধিতার পরিচয় দিত না। এবার আয়াতটির নাযিল হওয়ার প্রেক্ষাপট জেনে নিন। মক্কার কাফেররা রাসূল (সা.)-এর ব্যাপারে বলত, সে তো একদিন মারাই যাবে। আল্লাহতালা এরই প্রতিউত্তরে বলেন, মৃত্যু তো প্রত্যেক মানুষের জন্য অবধারিত, মুহাম্মদ (সা.)-ও এই নিয়ম বহির্ভূত নন। কারণ তিনিও একজন মানুষ। আর আমি কোনো মানুষকে অমরত্ব দান করিনি। এখানে পুরো বিষয়টাই যেহেতু ইহ-জগত সংশ্লিষ্ট সেহেতু উক্ত আলোচ্যাংশে ঈসা (আ.)-কেও টেনে এনে মৃত সাব্যস্ত করতে চাওয়া আদতে কুরআনের উদ্দেশ্যকেই পরিবর্তন করার নামান্তর।",
                "9 আল্লাহর বাণী ((تِلْكَ أُمَّةٌ قَدْ خَلَتْ لَهَا مَا كَسَبَتْ وَلَكُمْ مَا كَسَبْتُمْ وَلَا تُسْأَلُونَ عَمَّا كَانُوا يَعْمَلُونَ))-এর সঠিক তাৎপর্য।<br><br>আয়াত : ‘সেই ছিল এক উম্মত, তাহা অতীত হইয়াছে। তাহারা যাহা অর্জন করিয়াছে তাহা তাহাদের। তোমরা যাহা অর্জন কর তাহা তোমাদের...'। (০২:১৪১ ইফা)।<br><br>ব্যাখ্যা : এই আয়াতের আগের এবং পরের আয়াতগুলো দেখলে বুঝা যায়, এখানে একথাগুলো ইহুদীদের উদ্দেশ্যে ছিল। তাদেরকে বলা হচ্ছে যে, তোমাদের পূর্বপুরুষদের মধ্যে যারা আম্বিয়া ও সৎলোক ছিলেন তাদের সাথে সম্পর্ক জুড়ে তোমাদের কোনো লাভ নেই। রাসূল (সা.)-ও পরিষ্কার বলে রেখেছেন যে, ‘যার কার্যকলাপ তাকে পিছিয়ে দেয়, তার বংশমর্যাদা তাকে এগিয়ে দিতে পারবে না’ (সহীহ মুসলিম অধ্যায় যিকির ও দোয়া, পরিচ্ছেদ তেলাওয়াতে কুরআনের জন্য একত্রিত হওয়ার ফজিলত)। কাজেই উক্ত আয়াত যেন বলতে চাচ্ছে, পূর্বপুরুষদের নেকী দ্বারা তোমাদের কোনো লাভ হবেনা এবং তাঁদের পাপের কারণে তোমরা পাকড়াও হবেনা। তাঁদের কৃতকর্মের কারণে তোমাদেরকে এবং তোমাদের কৃতকর্মের জন্য তাঁদেরকে জিজ্ঞাসাবাদ করা হবেনা। পবিত্র কুরআনে এসেছে ‘কেউ অপরের বোঝা বহন করবেনা।’ (সূরা ফাত্বির ৩৫:১৮)। ‘আর মানুষ তাই পায়, যা সে করে।’ (সূরা নাজম ৫৩:৩৯)। যাইহোক, কাদিয়ানীদের উদ্ধৃত এই আয়াতের সাথেও ঈসা (আ.) জীবিত না মৃত-এর কোনো প্রাসঙ্গিকতাই নেই।",
                "10 আল্লাহর বাণী ((وَجَعَلَنِي مُبَارَكًا أَيْنَ مَا كُنْتُ وَأَوْصَانِي بِالصَّلَاةِ وَالزَّكَاةِ مَا دُمْتُ حَيًّا))-এর সঠিক তাৎপর্য।<br><br>আয়াত : ‘যেখানেই আমি (ঈসা) থাকি না কেন তিনি আমাকে বরকতময় করিয়াছেন, তিনি আমাকে নির্দেশ দিয়াছেন যত দিন জীবিত থাকি তত দিন সালাত ও যাকাত আদায় করিতে’। (১৯:৩১ ইফা)।<br><br>ব্যাখ্যা : এই আয়াতে ঈসা (আ.)-এর মৃত্যুর কোনো উল্লেখই নেই। এখানে যে বিষয়টি বলে রাখা জরুরী তা হল, আয়াতটিতে ঈসা (আ.)-এর প্রতি সালাত আর যাকাতের ওসীয়ত পালনের হুকুম শুধুমাত্র পার্থিব জীবনের সাথেই সম্পর্কিত। কেননা সালাত আর যাকাত পালনের কোনো যোগ্যতাই আকাশে নেই। তাই যারা ঈসা (আ.) আকাশে থাকলে তিনি সেখানে সালাত কিভাবে পড়ছেন, যাকাত কিভাবে দিচ্ছেন ইত্যাদী উদ্দেশ্যমূলক যুক্তির অন্তরালে তাঁকে মৃত সাব্যস্ত করতে চাচ্ছেন, তারা মূলত অন্ধকারেই রয়েছেন। তাদেরকে আমি জিজ্ঞেস করতে চাই, সালাতের জন্য নির্দিষ্ট সময় আর যাকাতের জন্য নেসাব পরিমাণ সম্পদ থাকা জরুরি কিনা? উত্তর যদি হ্যাঁ হয়, তাহলে বলুন, আকাশের নিয়ম-কানুন কি ইহজগতের মত? সেখানকার সময় কি ইহজগতের মতই সূর্যের উদয় ও অস্ত যাওয়ার নিয়মের আওতায়? যদি তেমনটা না হয় তাহলে ঈসা (আ.) যে সালাত আদায় করতে ইহ-পরিমন্ডলে আদিষ্ট সেই সালাত তিনি আকাশেও কিভাবে পড়ছেন—এমন আজগুবি প্রশ্ন কেন? আর আকাশে তিনি যাকাত কাকে দেবেন? সুতরাং বুঝা গেল তাঁর সাথে এগুলোর সম্পর্ক শুধু ইহজগতের সাথে। কে জানি বলেছিল, ঈসা (আ.) আবার পৃথিবীতে আসলে তখন কি তাঁর বয়স কয়েক হাজার বছর হয়ে যাবেনা? এমন নির্বোধ প্রশ্নকারীকে আমি জিজ্ঞেস করতে চাই, তিরমিজি শরীফে একটি হাদীস আছে, জান্নাতবাসী প্রত্যেক পুরুষ জান্নাতে তেত্রিশ বছর বয়সী যুবক থাকবে ((يدخلُ أهلُ الجنةِ الجنةَ جُرْدًا مُرْدًا بِيضًا جِعادًا مُكَحَّلِينَ، أبْنَاءَ ثَلَاثٍ وثَلَاثِينَ، وهُم على خلْقِ آدمَ ؛ سِتُّونَ ذِراعًا))। এখন এই জান্নাতি যুবকরা সেখানে কোটি কোটি বছর থাকার পরেও তেত্রিশ বছর বয়সী যুবক থাকতে পারলে হযরত ঈসা (আ.) ঐশী ভ্রমণ শেষে পুনরায় তেত্রিশ বছর বয়সে কেন ফিরতে পারবেন না?",
                "দ্বিতীয়তঃ ১১-২০টি আয়াতের অপব্যাখ্যার খণ্ডনমূলক উত্তর<br><br>এই পর্যায় কাদিয়ানীদের রচনা 'ঈসা (আ.)-এর মৃত্যুতে ইসলামের বিজয়' নামক জঘন্য ধোকা আর বিকৃত-তথ্য নির্ভর বইয়ে প্রদত্ত সিরিয়াল অনুসারে ১১-২০ নম্বর আয়াতগুলোর অপব্যাখ্যার খণ্ডনমূলক উত্তর নিচে উল্লেখ করছি,",
                "11 আল্লাহর বাণী ((وَالسَّلَامُ عَلَيَّ يَوْمَ وُلِدتُّ وَيَوْمَ أَمُوتُ وَيَوْمَ أُبْعَثُ حَيًّا)) সম্পর্কিত সঠিক তাৎপর্য।<br><br>আয়াত : আমার প্রতি শান্তি যেদিন আমি জন্মলাভ করিয়াছি, যেদিন আমার মৃত্যু হইবে এবং যেদিন জীবিত অবস্থায় আমি উত্থিত হইব। (১৯:৩৩ ইফা)।<br><br>ব্যাখ্যা : নির্বোধ কাদিয়ানীরা ঈসা (আ.)-কে মৃত সাব্যস্ত করতে এই আয়াত দ্বারাও একদম অপ্রাসঙ্গিক একটি যুক্তির অবতারণা করে বলে থাকে যে, আয়াতটিতে ঈসা (আ.)-এর জীবনের তিনটি ঘটনার কথা বলা হয়েছে। জন্ম, মৃত্যু আর পুনরুত্থান। এখানে তাঁর আকাশে যাওয়া এবং শেষ যুগে পৃথিবীতে পুনরায় ফিরে আসার কথা নেই। অথচ এই দুইটি ঘটনাও তাঁকে অন্যদের থেকে স্বতন্ত্র এক মর্যাদায় ভূষিত করে থাকে। ফলে প্রমাণিত হয় যে, এই উভয় ধারণাই মিথ্যা। তাদের এই বক্তব্যের উত্তর দিয়েছেন বিশিষ্ট যুগ ইমাম ইবনে কাসীর (রহ.)। তিনি বলেছেন, ঈসা (আ.) মূলত এই কথাগুলোর মাধ্যমে খ্রিস্টানদের ত্রিত্ববাদী মতবাদের খন্ডন করে নিজেকে তাঁর বান্দা হওয়ার ঘোষণা দিতে চেয়েছিলেন। সংক্ষেপে। (তাফসীরে ইবনে কাসীর)। আয়াতে তাঁর জন্ম, মৃত্যু আর পুনরুত্থানের ব্যাপারটি উল্লেখ করার যেই প্রাসঙ্গিকতা তার সাথে অবশিষ্ট ঘটনা দুটির সম্পর্ক নেই বলেই তিনি তা উল্লেখ করেননি। আফসোস! কাদিয়ানী জ্ঞানপাপীরা এখানেও আয়াতের প্রসঙ্গ গোপন রেখে মনগড়া ব্যাখ্যার পিছু নিয়ে থাকে।",
                "12 আল্লাহর বাণী -((وَمِنْكُمْ مَنْ يُرَدُّ إِلَى أَرْذَلِ الْعُمُرِ))-এর সঠিক তাৎপর্য।<br><br>আয়াত : তোমাদের মধ্যে কাহারও কাহারও মৃত্যু ঘটান হয় এবং তোমাদের মধ্যে কাহাকেও কাহাকেও প্রত্যাবৃত্ত করা হয় হীনতম বয়সে যাহার ফলে উহারা যাহা কিছু জানিত সে সম্বন্ধে উহারা সজ্ঞান থাকে না। (২২:০৫ ইফা)।<br><br>ব্যাখ্যা : এখানে ঈসা (আ.)-কে মৃত সাব্যস্ত করতে নির্বোধদের যুক্তি এরকম, ঈসা (আ.) আজ প্রায় দুই হাজার বছর অব্ধি বেঁচে থাকতে পারেন না। বেঁচে থাকলে এই আয়াত অনুযায়ী তিনি নিশ্চয়ই দারুণভাবে জরাজীর্ণ হয়ে পড়েছেন, জ্ঞানহারাও হয়ে পড়েছেন। অথচ কোনো নবীকে আল্লাহ এমন অথর্ব অবস্থায় উপনীত করেননি। কিন্তু কাদিয়ানীদের জন্য দুঃসংবাদ হচ্ছে, তারা ইহলৌকিক সময়ের অবস্থা আর পারলৌকিক সময়ের অবস্থার সাথে কোনো পার্থক্য করেনা। অথচ আল কুরআনে (৭০:৪) আল্লাহর একদিন আমাদের গণনায় ৫০,০০০ (পঞ্চাশ হাজার) বছর ((فِي يَوْمٍ كَانَ مِقْدَارُهُ خَمْسِينَ أَلْفَ سَنَةٍ)) বলেও উল্লেখ আছে। সে হিসেবে ঈসা (আ.) আরো অন্তত ৪৮ হাজার বছর অতিবাহিত করতে হবে যদি তাঁকে তাঁর ঐশী সফরে মাত্র একদিন অতিবাহিত করতে হয়। কিন্তু এই সূ² কথাগুলো ঐসব নির্বোধদের বুঝানোর সাধ্য কার? পরিশেষে কথা হল, উল্লিখিত আয়াত দ্বারা মূলত পার্থিব জীবনে মানুষের সৃষ্টির সূচনা ও শারিরীক হ্রাস বৃদ্ধির সাধারণ নিয়ম সম্পর্কেই আলোকপাত করা হয়েছে। আমরাও বিশ্বাস করি যে, হযরত ঈসা (আ.) পৃথিবীতে পুনরায় আগমন করার পর তিনিও একটা সময় ইন্তেকাল করবেন। সুতরাং এই আয়াত দ্বারা মোটেও সাব্যস্ত হয় না যে, তিনি বর্তমানেও মৃত, জীবিত নেই।",
                "13 আল্লাহর বাণী -((وَلَكُمْ فِي الْأَرْضِ مُسْتَقَرٌّ وَمَتَاعٌ إِلَى حِينٍ))-এর সঠিক তাৎপর্য।<br><br>আয়াত : আমি বলিলাম, তোমরা একে অন্যের শত্রুরূপে নামিয়া যাও, পৃথিবীতে কিছুকালের জন্য তোমাদের বসবাস ও জীবিকা রহিল (০২:৩৬ ইফা)।<br><br>ব্যাখ্যা : কাদিয়ানী নির্বোধদের দাবী হচ্ছে, এই আয়াত কোনো মানুষকে এই মাটির দেহ নিয়ে আকাশে যাওয়া এবং সেখানে থাকাকে প্রতিহত করছে। অথচ তাদের এই দাবীকে মেনে নিলে তখন মুহাম্মদে আরাবী (সা.)-এর ঐতিহাসিক চির-বিস্ময়কর ঐশী ভ্রমণ (মেরাজ)-কে অস্বীকার করতে হয়। হযরত ইদরিস (আ.)-কে আকাশে উঠিয়ে নেয়ার যে কথা স্বয়ং কুরআনেই (মরিয়ম/১৯:৫৭) এসেছে সেটিও অমান্য করতে হয়। যা কখনো কোনো মুমিনের জন্য সম্ভব নয়। অধিকন্তু ইমাম ইবনে কাসীরও লিখেছেন যে, ইবনে আব্বাস (রা.) বলেছেন ((رفع الى السماء الرابعة فمات بها)) অর্থাৎ ইদরিসকে চতুর্থ আকাশে উঠিয়ে নেয়া হয় অতপর তিনি সেখানেই মৃত্যুবরণ করেন। এবার আমি ঐ ব্রেইন ওয়াশ/কাল্টদের ভ্রান্তি নিরসনে বলতে চাই, উক্ত আয়াত হতে উদ্দেশ্য হল, ইবলিশ শয়তান কর্তৃক আদি পিতা-মাতা আদম হাওয়াকে জান্নাতে পদস্খলন করতে চাওয়ার বিষয়ে বিশ্ববাসীকে জানান দেয়া। আয়াতটিতে এও উল্লেখ রয়েছে যে, বনী আদম পৃথিবীতে এসেছে সামান্য কিছুদিনের জন্য। এখন এখানে কোন্ শব্দে বুঝানো হয়েছে যে, মাটির দেহের কোনো মানুষ মোটেও ঐশী ভ্রমণে যেতে পারবেনা? সুতরাং এই আয়াত দ্বারাও তিনি (ঈসা) বর্তমানেই মৃত, তা মোটেই সাব্যস্ত হয় না।",
                "14 আল্লাহর বাণী ((وَمَنْ نُعَمِّرْهُ نُنَكِّسْهُ فِي الْخَلْقِ أَفَلَا يَعْقِلُونَ)) আয়াতের সঠিক তাৎপর্য।<br><br>আয়াত : আমি যাহাকে দীর্ঘ জীবন দান করি প্রকৃতিগতভাবে তাহার অবনতি ঘটাই। তবুও কি উহারা বুঝে না? (৩৬:৬৮ ইফা)।<br><br>ব্যাখ্যা : নির্বোধ কাদিয়ানীরা এই আয়াত উল্লেখপূর্বক দাবী করে যে, আয়াতটিও ঈসা (আ.)-এর মৃত্যু ঘটে যাওয়ার প্রতি ইংগিত। কারণ শারীরিক দিক থেকে ক্ষয় হয়ে যাওয়ার পূর্বেই অর্থাৎ দৈহিক শক্তি, তাকত ও ক্ষমতা নিঃশেষ হয়ে যাওয়ার মত দুরাবস্থায় উপনীত হওয়ার পূর্বেই আল্লাহ তাঁকে মৃত্যু দান করেছেন এমনটাই স্বাভাবিক। কিন্তু তাদের জন্য দুঃসংবাদ হচ্ছে, উক্ত আয়াত হতেই যদি ঈসা (আ.)-কে মৃত সাব্যস্ত করা যেত তাহলে স্ববিরোধী নির্যা কাদিয়ানীর নিম্নোক্ত বক্তব্যের কোনো মানেই হয় না। এই যে, তিনি কুরআনের আয়াত দ্বারা প্রমাণ করেছেন ‘ঈসা (আ.)-এর দ্বিতীয়বারের আগমন করা এবং তাঁর মাধ্যমে ইসলাম সমগ্র দুনিয়ায় প্রচার প্রসার লাভ করার প্রতিশ্রুতিতে ফোরকানী ইশারা এই আয়াতে (সূরা আত-তওবাহ ৩৩) রয়েছে।’ দেখুন, রূহানী খাযায়েন ১/৫৯৩। এবার নির্বোধদের সংশয় নিরসনে উত্তরে বলতে চাই, মূলত আয়াতটিতে পার্থিব জীবনে মানুষের শারীরিক হ্রাস বৃদ্ধির সাধারণ নিয়ম সম্পর্কেই আলোকপাত করা হয়েছে। আমরাও বিশ্বাস করি যে, হযরত ঈসা (আ.)ও ফিরে এসে যথাসময় উক্ত নিয়মের মুখোমুখি হবেন।",
                "15 আল্লাহর বাণী ((اللَّهُ الَّذِي خَلَقَكُمْ مِنْ ضَعْفٍ ثُمَّ جَعَلَ مِنْ بَعْدِ ضَعْفٍ قُوَّةً ثُمَّ جَعَلَ مِنْ بَعْدِ قُوَّةٍ ضَعْفًا وَشَيْبَةً يَخْلُقُ مَا يَشَاءُ وَهُوَ الْعَلِيمُ الْقَدِيرُ))-এর সঠিক তাৎপর্য।<br><br>আয়াত : আল্লাহ, তিনি তোমাদেরকে সৃষ্টি করেন দুর্বল অবস্থায়, দুর্বলতার পর তিনি দেন শক্তি; শক্তির পর আবার দেন দুর্বলতা ও বার্ধক্য। তিনি যা ইচ্ছে সৃষ্টি করেন, তিনিই সর্বজ্ঞ ও সর্বশক্তিমান। (৩০:৫৪ ইফা)।<br><br>ব্যাখ্যা : নির্বোধ কাদিয়ানীরা এই আয়াতটিও উল্লেখ করে বলে থাকে যে, এই আয়াত দ্বারাই প্রমাণ পাওয়া যাচ্ছে যে, ঈসা (আ.)ও পরিণত বয়সে মারা গেছেন। কেননা কোনো মানুষই খোদার সৃষ্টি প্রাকৃতিক নিয়মের বাহিরে নন, তিনি সাধারণ কিবা নবী-রাসূল যেই হোন না কেন! অথচ নির্বোধদের জানা নেই যে, মির্যা কাদিয়ানীর একটি রচনায় উল্লেখ আছে যে, ‘খোদাতায়ালার যে খোদায়ী এবং খোদায়িত্ব তাঁর সীমাহীন কুদরত বা শক্তি এবং তাঁর অগণিত রহস্যের সঙ্গে সম্পর্কিত, তাঁকে কানূনের আকারে কোনো সীমার মধ্যে আবদ্ধ করা কোনো মানুষের পক্ষেই সম্ভব নয়।’ (আল্লাহ ও তাঁর গুণাবলী পৃ-৫৭, প্রকাশকাল ২৭ মে ১৯৯৮ইং। যাইহোক, ঈসা (আ.) বর্তমানে আকাশে (ঐশী ভ্রমণ) থাকায় তিনি বর্তমানে ইহজাগতিক ও প্রাকৃতিক নিয়মের আওতাভুক্ত নন। ফলে তাঁকে এক্ষুণি প্রাকৃতিক নিয়মে আবদ্ধ করে ‘মৃত’ বলে সিদ্ধান্ত দেয়া নেহাতই মূর্খতা বৈ কিছুই না। অধিকন্তু আয়াতটির ব্যাখ্যায় হযরত ইবনে আব্বাস (রা.)-এর শিষ্য বিশিষ্ট তাবেয়ী হযরত কাতাদাহ (রহ.) বলেছেন, প্রথম দুর্বলতা হচ্ছে শুক্র আর শেষ দুর্বলতা হচ্ছে বৃদ্ধ বয়স যখন তার চুল সাদা হয়ে যেতে থাকে। (তাফসীরে তাবারী)। যাইহোক, আমরাও বিশ্বাস করি যে, ঈসা (আ.) আবার যখন পার্থিব জীবনে ফিরে আসবেন তখন আল্লাহ চাইলে তিনিও প্রকৃতির উক্ত নিয়মের বাহিরে থাকবেন না।",
                "16 আল্লাহর বাণী -((إِنَّمَا مَثَلُ الْحَيَوةِ الدُّنْيَا كَمَآءٍ أَنزَلْنَاهُ مِنَ السَّمَآءِ فَاخْتَلَطَ بِهِ نَبَاتُ الاٌّرْضِ مِمَّا يَأْكُلُ النَّاسُ وَالاٌّنْعَـمُ))-এর সঠিক তাৎপর্য।<br><br>আয়াত : বস্তুত পার্থিব জীবনের দৃষ্টান্ত এইরূপ যেমন আমি আকাশ হইতে বারি বর্ষণ করি যদ্দ্বারা ভূমিজ উদ্ভিদ ঘন-সন্নিবিষ্ট হইয়া উদগত হয়, যাহা হইতে মানুষ ও জীবজন্তু আহার করিয়া থাকে। (১০:২৪ ইফা)।<br><br>ব্যাখ্যা : নির্বোধরা আয়াতটি দ্বারাও ঈসা (আ.)-এর মৃত্যু হয়ে যাওয়ার প্রমাণ এইভাবেই পেশ করে যে, এই আয়াতে বলা হয়েছে, পার্থিব জীবন প্রাকৃতিক নিয়মেরই অধীনে। এ প্রাকৃতিক নিয়ম লংঘন করার ক্ষমতা মানুষের নেই, ঈসা (আ.)-এরও ছিলনা। যে যুগে একজন মানুষের গড় আয়ু ধরুন নব্বই বছর ছিল। ঈসা (আ.) না হয় দীর্ঘায়ু লাভ করেছিলেন কিন্তু সেই দীর্ঘায়ু তো শত শত বছর হতে পারে না। অতএব ঈসা (আ.) মারা গেছেন, বেঁচে নেই। (নাউযুবিল্লাহ)। উত্তরে বলতে চাই, এই নির্বোধরা কি হযরত আদম (আ.)-এর ৯৬০ বছর, নূহ (আ.)-এর ৯৫০ বছর পর্যন্ত দীর্ঘ সময় বেঁচে থাকা, আসহাবে কাহাফের ৩০৯ বছর সময় শুধু ঘুমেই কেটে যাওয়ার ঘটনা অস্বীকার করতে পারবে? তারা কি বরেণ্য কোনো একজন যুগ ইমামের উদ্ধৃতি দিয়ে এগুলোর একটিও রদ করতে পারবে? আহা! এদের কথাবার্তা শুনলে যে কেউই বলতে বাধ্য হয় যে, এরা এতই ব্রেইনওয়াশ যে নিজের চিন্তাশক্তিটা পর্যন্ত এরা নষ্ট করে ফেলেছে! এরা এখানে ইহজগতের যে নিয়ম দ্বারা এমন একজনকে পরিমাপ করছে যে কিনা এই মুহূর্তে পার্থিব ইহজগতেরই বাহিরে।",
                "17 আল্লাহর বাণী -((ثُمَّ إِنَّكُم بَعْدَ ذَٰلِكَ لَمَيِّتُونَ))-এর সঠিক তাৎপর্য।<br><br>আয়াত : ইহার পর তোমরা অবশ্যই মরিবে। (২৩:১৫ ইফা)।<br><br>ব্যাখ্যা : নির্বোধ কাদিয়ানীরা এই আয়াত দিয়েও ঈসা (আ.)-কে কিভাবে মৃত সাব্যস্ত করছে দেখুন। তারা বলে যে, এই আয়াতেও প্রাকৃতিক নিয়মের অলঙ্গনীয়তার কথা ব্যক্ত করা হয়েছে। এই নিয়মের অধীনে সব কিছুই, প্রতিটি মানুষই। অতএব ঈসা (আ.)ও এই নিয়মের আয়ত্তে যথাসময় ইন্তেকাল করেছেন। জবাবে বলতে চাই, ঈসা (আ.) বর্তমানে যেহেতু প্রাকৃতিক নিয়ম-কানুনের অধীনে নেই, সেহেতু এই মুহূর্তে উনার উপর প্রকৃতির এই নিয়ম-কানুন কোনোভাবেই প্রয়োগ হবেনা। উল্লেখ্য, বাহায়ী জামাতের প্রতিষ্ঠাতা মির্যা হোসাইন আলী নূরী বাহাউল্লাহও (১৮১৭-১৮৯২ইং) নিজেকে নবুওয়ত ও রেসালতের দাবী করার পাশাপাশি ১৮৬৩ সালে ইরান থেকে বাগদাদে নির্বাসনে থাকাবস্থায় ‘মসীহ’ হওয়ার দাবী করেছিলেন। তার কিতাবুল আকদাস পৃ-৭১ দ্রষ্টব্য। বাহাউল্লাহ ইরানী তার উক্ত দাবীর উপর প্রায় ২৯ বছর জীবিত ছিলেন। বর্তমানে পৃথিবীতে ২১৮টির অধিক রাষ্ট্রে প্রায় ৮০০ জাতি ও বর্ণের মানুষের মাঝে বাহায়ীধর্ম প্রচলিত। অতএব বুঝা গেল, মির্যার মত ইতিপূর্বে আরো অনেকে নিজেকে শুধু নিজেকে ‘রূপক ঈসা’ দাবী করার হীনস্বার্থেই ঈসা (আ.)-কে মৃত সাব্যস্ত করতে আপ্রাণ চেষ্টা চালিয়েছিল। কেউ সফল হয়নি, মির্যা কাদিয়ানীও না।",
                "18 আল্লাহর বাণী ((ثُمَّ يَهِيجُ فَتَرَاهُ مُصْفَرًّا ثُمَّ يَجْعَلُهُ حُطَامًا))-এর সঠিক তাৎপর্য।<br><br>আয়াত : তুমি কি দেখ না, আল্লাহ আকাশ হইতে বারি বর্ষণ করেন, অতপর উহা ভূমিতে নির্ঝররূপে প্রবাহিত করেন এবং তদ্দ্বারা বিবিধ বর্ণের ফসল উৎপন্ন করেন, অতপর ইহা শুকাইয়া যায়। ফলে তোমরা ইহা পীতবর্ণ দেখিতে পাও, অবশেষে তিনি উহা খড়-কুটায় পরিণত করেন? ইহাতে অবশ্যই উপদেশ রহিয়াছে বোধশক্তিসম্পন্নদের জন্য। (৩৯:২১ ইফা)।<br><br>ব্যাখ্যা : নির্বোধ কাদিয়ানীরা এই আয়াত দিয়েও ঈসা (আ.)-কে মৃত সাব্যস্ত করার জন্য বলে থাকে যে, এই আয়াতেও প্রাকৃতিক নিয়ম বা কানুনে কুদরতের কথা বলা হয়েছে, যা কেউ লঙ্গন করতে পারেনা। জবাবে বলব, প্রথমত এধরণের প্রশ্নের উত্তর একটু আগেই অন্যখানে বহুবার দেয়া হয়ে গেছে। দ্বিতীয়ত, এই আয়াতের সম্পূর্ণ বিষয়বস্তু ইহকালীন অবস্থার সাথে সম্পর্কযুক্ত। ফলে এর সাথে ঈসা (আ.)-কে জড়ানো পুরোই অপ্রাসঙ্গিক। বরং অত্র আয়াতে বুঝানো হয়েছে যে, এই পার্থিব দুনিয়ার মুহাব্বত একদমই অনর্থক। কারণ অতি অল্প সময়ের মধ্যে এটি ধ্বংস হয়ে যাবে। তার চাকচিক্য ও সতেজতা, তার শ্যামলতা ও সৌন্দর্য এবং তার আমোদ-প্রমোদ, আরাম-আয়েশ ক্ষণকালের জন্য।",
                "19 আল্লাহর বাণী ((إِلاَّ إِنَّهُمْ لَيَأْكُلُونَ الطَّعَامَ وَيَمْشُونَ فِى الاٌّسْوَاقِ))-এর সঠিক তাৎপর্য।<br><br>আয়াত : তোমার পূর্বে আমি যে সকল রাসূল প্রেরণ করিয়াছি তাঁহারা সকলেই তো আহার করিত ও হাটেবাজারে চলাফেরা করিত। হে মানুষ। আমি তোমাদের মধ্যে এক-কে অপরের জন্য পরীক্ষা স্বরূপ করিয়াছি। তোমরা ধৈর্যধারণ করিবে কি? তোমার প্রতিপালক সমস্ত কিছু দেখেন। (২৫:২০ ইফা)।<br><br>ব্যাখ্যা : কাদিয়ানী নির্বোধরা এই আয়াত দ্বারাও বুঝাতে চায় যে, ঈসা (আ.)-এর ক্ষেত্রেও ইহজগতের এই সমস্ত খাবার-দাবার ইত্যাদীর কোনো প্রকার ব্যতিক্রম ঘটেনি। অর্থাৎ তিনি এখন আর ইহজগতে নেই, ইহজগতের ন্যায় আহারও করেন না। তার মানে তিনি মারা গেছেন। প্রতিউত্তরে বলতে চাই, ঈসা (আ.) ইহজগতে আবার ফিরে আসার আগ পর্যন্ত এইভাবে কেয়াস করে তাঁকে মৃত সাব্যস্ত করা মস্তবড় পাগলামি ছাড়া কিছুই না। যেহেতু এই আয়াতের প্রেক্ষাপট বলছে যে, আয়াতটি ইসলামের প্রাথমিকযুগের মুশরিকদের কতেক ধারণাকে অহেতুক আখ্যা দিতেই নাযিল হয়েছিল। কারণ মুশরিকদের ধারণা ছিল যিনি নবী হন তিনি খাবার গ্রহণ করেন না, হাটেবাজারে চলাফেরা করেননা। আল্লাহতালা তাদের আপত্তি খন্ডন করে বলেন, মুহাম্মদ (সা.) সহ পূর্বের সমস্ত নবী রাসূল মানুষই ছিলেন, খাবারও গ্রহণ করেছেন, সাংসারিক প্রয়োজনে হাটে-বাজারেও গিয়েছেন। কাজেই এগুলো কোনোভাবেই নবুওয়তী শান ও মর্যাদার পরিপন্থী নয়, যেমনটি তোমরা অজ্ঞতাবশত ভাবছো (তাফসীরে কুরতুবী)। এবার নির্বোধদের উদ্দেশ্যে আমার প্রশ্ন হচ্ছে, ‘আসহাবে কাহাফ’ কুদরতে ইলাহীর মাধ্যমে ৩০৯ বছর যাবত পানাহার ছাড়াই বেঁচে থাকতে পারলে এখন ঈসা (আ.) কিজন্য পারবেন না? অথচ রাসূল (সা.) বলেছেন ((يجزئهم ما يجزئ أهل السماء من التسبيح والتقديس)) অর্থাৎ তাসবীহ এবং তাকদীস (আল্লাহর নামে যিকির আযকার) ঐশী জগতবাসীর খাবারের জন্য যথেষ্ট। (দেখুন, মুসনাদে আহমদ হাদীস নং ৫৪৯১, মেশকাত শরীফ হাদীস নং ৬২৯৪)। ইমাম ইবনু কাইয়ুম (রহ.) একদম পরিষ্কার করে লিখেছেন, ‘মসীহ ইবনে মরিয়ম জীবিত, ইন্তেকাল করেননি আর (আকাশে) তাঁর খাবার দাবার ফেরেশতার মতই। (দেখুন, আত-তিবইয়ান ফী আক্বসামিল কুরআন পৃ- নং ২৫৫, ইমাম ইবনু কাইয়ুম রহ.)। ",
                "20 আল্লাহর বাণী ((أَمْوَاتٌ غَيْرُ أَحْيَاءٍ وَمَا يَشْعُرُونَ أَيَّانَ يُبْعَثُونَ)) -এর সঠিক তাৎপর্য।<br><br>আয়াত : উহারা আল্লাহ ব্যতীত অপর যাহাদের আহবান করে তাহারা কিছুই সৃষ্টি করে না, তাহাদেরকেই সৃষ্টি করা হয়। তাহারা নিষ্প্রাণ নির্জীব এবং কখন তাহাদেরকে পুনরুজ্জীবিত করা হইবে সে বিষয়ে তাহাদের কোনো চেতনা নাই। (১৬:২০-২১ ইফা)।<br><br>ব্যাখ্যা : নির্বোধ কাদিয়ানীদের বক্তব্য হচ্ছে, এই আয়াত অত্যন্ত পরিষ্কার ভাষায় বলছে যে, আল্লাহ ব্যতীত যাদেরকে উপাস্যরূপে ডাকা হয় সবাই নির্জীব ও নিষ্প্রাণ। সুতরাং ঈসা (আ.)-ও এখন মৃত বলেই প্রমাণিত হচ্ছে। কেননা খ্রিস্টানরা তাঁকে খোদারপুত্র খোদা বলেই ডাকে। প্রতিউত্তরে বলতে চাই যে, উক্ত আয়াতের أَمْوَاتٌ তথা নির্জীব শব্দ হতে মুশরিকদের হাতে বানানো জড়পদার্থ প্রতিমাগুলোই বিশেষভাবে উদ্দেশ্য। এতে পথভ্রষ্ট আহলে কিতাবীদের উপাস্য সেসব সম্মানীত ব্যক্তিবর্গ শামিল নন যাঁদের জন্য আল্লাহর পক্ষ হতে পূর্ব থেকেই কল্যাণ নির্ধারিত। যেমন বিবি মরিয়ম, আল্লাহর নবী হযরত উজায়ের, ঈসা। এই সম্পর্কে আল্লাহতালা বলেন ((إِنَّ الَّذِينَ سَبَقَتْ لَهُمْ مِنَّا الْحُسْنَى أُولَئِكَ عَنْهَا مُبْعَدُونَ)) অর্থাৎ ‘আমার পক্ষ থেকে যাদের জন্য পূর্বেই কল্যাণ নির্ধারিত রয়েছে তাদেরকে তা থেকে দূরে রাখা হবে (২১:১০১)।’ এতেই প্রমাণিত হয় যে, আয়াতে أَمْوَاتٌ বা নির্জীব শব্দটি ‘খাস’; ‘আম’ নয়। কিন্তু যদি আয়াতটির أَمْوَاتٌ হতে বিনা ব্যতিক্রমে সবাইকে উদ্দেশ্য নেয়া হয় তখন নিচের প্রশ্নগুলোর কোনোই জবাব থাকেনা। যেমন-<br><br>১. যেহেতু ঐ আয়াতেই এসেছে ‘পুনরুত্থান সম্পর্কে যাদের কোনো খবর নেই’। তাই প্রশ্ন হল, তবে কি নবীগণও পুনরুত্থান সম্পর্কে বেখবর তথা অসচেতন? নাউযুবিল্লাহ।<br><br>২. সূরা আম্বিয়া আয়াত নং ৯৮ এর মধ্যে আল্লাহতালা সে সমস্ত উপাস্যকেও জাহান্নামের জ্বালানি বলেছেন মুশরিকরা যাদের উপাসনাকারী। তাই প্রশ্ন হল, তবে কি কাদিয়ানীরা এ হিসেবে উজায়ের এবং ঈসাকেও জাহান্নামের জ্বালানি মনে করবে? নাউযুবিল্লাহ।",
                "তৃতীয়তঃ ২১-৩০টি আয়াতের অপব্যাখ্যার খণ্ডনমূলক উত্তর<br><br>এই পর্যায় কাদিয়ানীদের রচনা 'ঈসা (আ.)-এর মৃত্যুতে ইসলামের বিজয়' নামক জঘন্য ধোকা আর বিকৃত-তথ্য নির্ভর বইয়ে প্রদত্ত সিরিয়াল অনুসারে ২১-৩০ নম্বর আয়াতগুলোর অপব্যাখ্যার খণ্ডনমূলক উত্তর নিচে উল্লেখ করছি,",
                "21 আল্লাহর বাণী ((مَا كَانَ مُحَمَّدٌ أَبَا أَحَدٍ مِنْ رِجَالِكُمْ وَلَكِنْ رَسُولَ اللَّهِ وَخَاتَمَ النَّبِيِّينَ وَكَانَ اللَّهُ بِكُلِّ شَيْءٍ عَلِيمًا))-এর সঠিক তাৎপর্য।<br><br>আয়াত : মুহাম্মদ তোমাদের মধ্যে কোনো পুরুষের পিতা নয়; বরং সে আল্লাহর রাসূল এবং নবীগণের আগমনীধারা সমাপ্তকারী। (৩৩:৪০)। <br><br>বলে রাখা জরুরি যে, পবিত্র কুরআনে উল্লিখিত ‘খাতামান নাবিয়্যীন’ (وَخَاتَمَ النَّبِيِّينَ) এর অর্থ খোদ মির্যা কাদিয়ানীও করে গেছেন “নবীগণের সমাপ্তকারী” (রূহানী খাযায়েন ৩/৪৩১, মির্যা কাদিয়ানী)। কিন্তু আফসোস! নবী দাবী করার পর আগের বয়ান পালটে ফেলেন এবং এর অর্থ করেন “শ্রেষ্ঠনবী”।<br><br>ব্যাখ্যা : নির্বোধ কাদিয়ানীদের বক্তব্য হল, ‘খাতামান নাবিয়্যীন’ সংক্রান্ত আয়াতের উদ্দেশ্য যদি একথা হয় যে, হুজুর (সা.)-এর আবির্ভাবের মধ্য দিয়ে পূর্ববর্তী নবীগণের আগমনের সিলসিলাহ বা ধারাক্রম শেষ হয়ে গেছে, তাহলে ঈসা (আ.) এর পুনরাগমনের ধারণা অবশ্যই সঠিক নয়। অর্থাৎ ঈসা (আ.)ও অন্যান্য নবীগণের মত মৃত্যুবরণ করেছেন, কাজেই তাঁর পুনঃ আগমন করার ধারণা রূপক। কিন্তু এই নির্বোধরা আসলে জানেই না যে, ‘শেষনবী’ বলতে কী বুঝায়? যদি তারা 'শেষনবী' এর ডেফিনিশন ভালোমত বুঝতো তাহলে ঈসা (আ.)-এর পুনরাগমনের বিশ্বাসকে তারা কখনোই ‘খাতামান নাবিয়্যীন’ এর বিরোধী মনে করত না। এবার তাহলে জেনে নিন, ইমাম যামাখশারী (মৃত. ৪৬৭ হিজরী) “শেষনবী” এর ধারণা দিয়ে কী লিখে গেছেন। তিনি লিখে গেছেন ((فَاِنْ قُلْتَ كَيْفَ كَانَ أَخِرُ الْاَنْبِيَاءِ وَ عِيْسَى يَنْزِلُ فِىْ اَخِرِ الزَّمَانِ؟ قُلْتُ: مَعْنَى كَوْنِهِ اَخِرُ الْاَنْبِيَاءِ أَنَّهُ يُنْبَأُ أَحَدٌ بَعْدَهُ وَ عِيْسَى مِمَّا نَبِىٌّ قَبْلَهُ وَ حِيْنَ يَنْزِلُ, يَنْزِلُ عَامِلًا عَلَى شَرِيْعَةِ مُحَمَّدٍ مُّصَلِّيًا اِلَى قِبْلَتِهِ كَأَنَّهُ بَعْضُ أُمَّتِهِ)) “তুমি প্রশ্ন করতে পার যে, শেষযুগে ঈসা (আ.) নাযিল হলে তখন তিনি (মুহাম্মদ) সর্বশেষ নবী কিভাবে থাকেন? আমি উত্তরে বলব, শেষনবী বলতে এমন ব্যক্তিই উদ্দেশ্য যাকে সবার শেষে নবী বানানো হয়েছে আর ঈসা (আ.) তো তাঁরও পূর্বের নবী। তিনি যখন নাযিল হবেন তখন মুহাম্মদ (সা.)-এর শরীয়তের অনুসারী ও তাঁরই কেবলার দিকে সালাত আদায়কারী হিসেবেই নাযিল হবেন, তিনি তাঁরই অন্যান্য উম্মতের অনুরূপ হবেন।” (তাফসীরে কাশশাফ খ-২২ সূরা আহযাব ৪০)।<br><br>তাছাড়া তাফসীরে সমরকান্দী-এর ১ম খন্ডের ২৭২ নং পৃষ্ঠায় লিখা আছে ‘ঈসা (আ.) আল্লাহর নিকট শেষনবীর উম্মত হতে চেয়ে দোয়া করেছিলেন। তাই আল্লাহতালা তাঁর উক্ত দোয়া কবুল করেছেন।’ (সূরা আলে ইমরান আয়াত নং ৫৫ এর তাফসীর)। মির্যা কাদিয়ানীর বইতেও লিখা আছে, “আগমনকারী মসীহ’র জন্য আমাদের নবী করীম (সা.) নবুওয়ত শর্ত করেননি।” (রূহানী খাযায়েন ৩/৫৯, মির্যা কাদিয়ানীর রচনাসমগ্র)।<br><br>সুতরাং প্রমাণিত হয়ে গেল যে, ঈসা (আ.)-এর পুরনাগমন নবুওয়তের দায়িত্ব সহকারে হবেনা, শুধুমাত্র একজন 'উম্মতে মুহাম্মদী' হিসেবে হবে। ফলে ‘খাতামান নাবিয়্যীন’ সংক্রান্ত আয়াত কোনোভাবেই ঈসা (আ.)-এর পুনরাগমনের বিরোধিতা করবেনা।",
                "22 আল্লাহর বাণী (وَمَا أَرْسَلْنَا مِنْ قَبْلِكَ إِلَّا رِجَالًا نُوحِي إِلَيْهِمْ)-এর সঠিক তাৎপর্য।<br><br>আয়াত : তোমার পূর্বে আমি ওহীসহ পুরুষই প্রেরণ করিয়াছিলাম, তোমরা যদি না জান তবে জ্ঞানীগণকে জিজ্ঞাসা কর। (১৬:৪৩ ইফা)।<br><br>ব্যাখ্যা : নির্বোধ কাদিয়ানীরা এই আয়াতের মর্মার্থ বাইবেলের নাম ভেঙ্গে উপস্থাপন করে বলে যে, এই আয়াতের নির্দেশমতে ইহুদী ও খ্রিস্টানদের কিতাবগুলোর মধ্যে দৃষ্টি দিলে দেখতে পাওয়া যাবে যে, পূর্ববর্তী কোনো নবীর পুনরাগমন হতে রূপকভাবে অন্য কারো আগমনকে বুঝায়। কেননা ইহুদীদের বিশ্বাস ছিল, আকাশ হতে ইলিয়া নবীর আগমন হবে, তার পূর্বে ‘মসীহ’ আসতে পারেনা। কিন্তু যীশু (ঈসা) এসে বলেছিলেন যে, যাকারিয়ার পুত্র যোহন বা ইয়াহ্ইয়াই হলেন ইলিয়া (এলিজা বা এলিয়াস)। এর উত্তর হচ্ছে, প্রকৃতপক্ষে এই আয়াত দ্বারা বুঝানো উদ্দেশ্য হল, ইতিপূর্বে যত রাসূলই প্রেরিত হয়েছিলেন তাঁরা প্রত্যেকে মানুষ ছিলেন। অতএব যদি মুহাম্মদ (সা.)ও একজন মানুষ হন তাহলে এটা কোনো নতুন কথা নয় যে, তোমরা তাঁর মানুষ হওয়ার কারণে তাঁর রেসালতকে অস্বীকার করবে। কিন্তু কাদিয়ানীরা নিজেদের উদ্দেশ্যকে পোক্ত করতে কিভাবে দরাকে সরা বানিয়ে দিল তা এবার নিশ্চয়ই বুঝতে পেরেছেন। <br><br>এবার তথাকথিত ‘ইলিয়া’ নবী নিয়ে তাদের কাসুন্দির পোস্টমর্টেম করা হবে।<br><br>প্রথমত, বাইবেলের সবকয়টি সংস্করণই বর্তমানে বিকৃত ও পরিবর্তিত। দ্বিতীয়ত, ইউহান্নাহ বা যোহনের ইঞ্জিলেই লেখা আছে, “তদানিংকালের জেরুজালেমের নেতৃস্থানীয় ইহুদী নেতাদের প্রশ্নের উত্তরে ইউহান্নাহ তথা যোহন নিজেই ইলিয়া হওয়া অস্বীকার করেছেন।” মির্যা কাদিয়ানীও একথা স্বীকার করে লিখে গেছেন। (দেখুন রূহানী খাযায়েন ২১/৪২-৪৩)। কাজেই ইলিয়া সংক্রান্ত বাইবেলের উক্ত তথ্যটি সত্য নয়, বরং মিথ্যা। কেননা যোহন বা ইয়াহ্ইয়া (ইউহান্নাহ) যদি নিজেই নিজের ‘ইলিয়া’ হওয়া অস্বীকার করে থাকেন তাহলে এটাও নিশ্চিত সত্য যে, ঈসা (আ.) কখনো যোহনকে ‘ইলিয়া’ আখ্যা দেননি। অন্যথা দুইজনের যে কোনো একজন মিথ্যাবাদী হয়ে যাচ্ছেন, যা কখনো নবীর বৈশিষ্ট্য হতে পারেনা। সুতরাং ইলিয়া সংক্রান্ত পুরো ঘটনাটিই জাল ও বাতিল। ফলে এর উপর কথিত রূপক মসীহর ভিত্তিটাও নড়বড়ে। ফলে কথিত রূপক মসীহ'র ধারণাটিও শতভাগ প্রত্যাখ্যাত এবং বাতিল।",
                "23 আল্লাহর বাণী -((يَا أَيَّتُهَا النَّفْسُ الْمُطْمَئِنَّةُ ارْجِعِي إِلَى رَبِّكِ رَاضِيَةً مَرْضِيَّةً فَادْخُلِي فِي عِبَادِي وَادْخُلِي جَنَّتِي))-এর সঠিক তাৎপর্য।<br><br>আয়াত : হে প্রশান্তচিত্ত! তুমি তোমার প্রতিপালকের নিকট ফিরিয়া আস সন্তুষ্ট ও সন্তোষভাজন হইয়া...। (৮৯:২৭-৩০ ইফা)।<br><br>ব্যাখ্যা : নির্বোধ কাদিয়ানীরা এই আয়াত হতে ঈসা (আ.)-এর মৃত্যু আবিষ্কার করে কিভাবে জেনে নিন। তাদের বক্তব্য হচ্ছে, এই আয়াতে বলা হয়েছে যে, মৃত্যুর পরে শান্তিপ্রাপ্ত আত্মা জান্নাতের মধ্যে জান্নাতবাসীগণের সঙ্গী হয়। মৃত্যুর পূর্বে কেউ জান্নাতবাসী হয় না। মেরাজের বিবরণে বুখারীর হাদীসে বলা হয়েছে যে, মহানবী (সা.) হযরত ঈসা (আ.)-কে জান্নাতবাসীগণের মধ্যে দেখেছেন। অতএব, বুঝা গেল মৃত্যুর পরেই ঈসা (আ.) জান্নাতে প্রবেশ করেছেন। এখন এর জবাবে আমার পাল্টা চ্যালেঞ্জ থাকল, ঈসা (আ.)-কে ‘জান্নাতে বা জান্নাতবাসীগণের মধ্যে’ দেখার কোনো কথা কুরআন হাদীস থেকে তারা দেখা পারেনা। কাজেই এগুলো কাদিয়ানীদের বানোয়াট কথাবার্তা। দ্বিতীয়ত, ইবনে মাজাহ এর ৪০৮১ নং হাদীসে মেরাজ সংক্রান্ত একটি সহীহ হাদীসে রয়েছে যে, ((فَرُدَّ الْحَدِيْثُ اِلَى عِيْسَى ابْنِ مَرْيَمَ قَالَ قَدْ عُهِدَ اِلَى فِيْمَا دُوْنَ وَجْبَتُهَا فَاَمَّا وَجْبَتُهَا فَلَا يَعْلَمُهَا اِلَّا اللهِ عَزَّ وَ جَلَّ)) “…অতপর কেয়ামতের বিষয়টি ঈসা (আ.)-এর নিকট পেশ করা হলে তিনি বলেন, আমার কাছ থেকে কেয়ামতের নিকটবর্তী সময়ে দুনিয়ায় ফেরার প্রতিশ্রুতি নেয়া হয়েছে। কিন্তু কেয়ামতের সঠিক জ্ঞান আল্লাহ ব্যতীত কারো কাছে নেই।” এ হাদীসটির আবেদন নিয়েও ভালো মত চিন্তা করা যেতে পারে। <br><br>পবিত্র কুরআনের সূরা আলে ইমরানের ৪৬ নং আয়াত ((وَيُكَلِّمُ النَّاسَ فِي الْمَهْدِ وَكَهْلا وَمِنَ الصَّالِحِينَ))-এর মধ্যে ‘ইয়ুকাল্লিমু’ (তিনি কথা বলবেন) ভবিষ্যৎবাচক ক্রিয়াপদ দ্বারা ঈসা (আ.) প্রৌঢ় বয়সেও মানুষের সাথে কথা বলবেন মর্মে আল্লাহর এই প্রতিশ্রুতিটাও তাঁর দুনিয়ায় ফিরে আসার সমর্থনে শক্তিশালী ইংগিতবিশিষ্ট। উল্লেখ্য, প্রাচীন আরবী অভিধানগ্রন্থ ‘লিসানুল আরব’-এর মধ্যে রয়েছে, ‘কাহল’ বা প্রৌঢ় বয়স বলতে ৩৪ থেকে ৫১ বছরের মধ্যবর্তী বয়সকেই বুঝানো হয়। আর ইসলামিক সমস্ত অথেনটিক সোর্সগুলো ঘেঁটে দেখুন, ঈসা (আ.)-এর জীবন-ইতিহাস ৩৩ বছরের বাহিরে খুঁজে পাবেন না। যাইহোক, অন্যখানে এ সম্পর্কে বিস্তারিত আলোচনা করেছি।",
                "24 আল্লাহর বাণী (اللَّهُ الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ)-এর সঠিক তাৎপর্য।<br><br>আয়াত : আল্লাহই তোমাদেরকে সৃষ্টি করিয়াছেন, অতপর তোমাদেরকে রিযিক দিয়াছেন, তিনি তোমাদের মৃত্যু ঘটাইবেন ও পরে তোমাদেরকে জীবিত করিবেন। (৩০:৪০ ইফা)।<br><br>ব্যাখ্যা : নির্বোধ কাদিয়ানীদের বক্তব্য হচ্ছে আয়াতটিতে মানব-জাতির চারটি পর্যায় বা অবস্থার কথা বলা হয়েছে। এটাই আল্লাহ’র সৃষ্ট প্রাকৃতিক নিয়ম। সবাই এ নিয়মের আওতায়। জন্মগ্রহণ, বুদ্ধিপ্রাপ্ত হওয়া, মৃত্যুবরণ করা এবং পুনরুত্থিত হওয়া। এর ব্যতিক্রম ঘটবেনা। ঈসা (আ.)-এর জীবনেও না। সুতরাং ঈসা (আ.)ও এই নিয়মের আওতায় হিসেবে তিনি এখন আকাশে থাকতে পারেন না, বরং মৃতুবরণ করে কবরে রয়েছেন। জবাবে বলতে চাই যে, আচ্ছা ঈসা (আ.)-এর জন্মটা তো পিতা বিহীন এবং কোনো ইনসানের প্রত্যক্ষ বা পরোক্ষ সহযোগিতা ছাড়াই হয়েছিল। তাহলে প্রচলিত নিয়মের ব্যতিক্রম ঘটলো না কিভাবে? খ্রিস্টানদের ত্রিত্ববাদী মতবাদের খন্ডনের জন্য কি এটুকুই যথেষ্ট নয় যে, প্রকৃত ঈশ্বর জন্ম হন না; অথচ তারা যাঁকে ঈশ্বর বানিয়ে বসে আছে তিনি জন্ম নিয়েছেন?<br><br>আহা আফসোস! নির্বোধ কাদিয়ানীরা বুঝলো না যে, আল্লাহর প্রতিটি কাজই হেকমতপূর্ণ। তাঁর কোনো কাজই অনর্থক নয়। আর তিনি আপনা সিদ্ধান্তে স্বাধীন, কোনো নিয়মই তাঁকে আটকাতে পারেনা। আসল কথা হল, ঈসা (আ.)-এর পুরো জীবনটাই দুনিয়ার মানুষদের জন্য একটি পরীক্ষা। বিনা পিতায় সৃষ্টি হওয়ায় চির দুশমন ইহুদী-জাতি তাঁকে জারজ সন্তান আখ্যা দিয়ে নিজেদের পরকাল ধ্বংস করেছে। খ্রিস্টানরা তাঁকে ঈশ্বরপুত্র বলে নিজেদের বিচারবুদ্ধি আর পরকাল দুটোই নষ্ট করেছে। পৃথিবীর শেষ লগ্নে এসে মুসলিম জাতির মধ্যে কাদিয়ানী, বাহায়ী সম্প্রদায় তাঁর সশরীরে ঐশী ভ্রবণ ও দুনিয়ায় আবার ফিরে আসাকে অমান্য করে শুধু ইসলামের মূলধারা থেকে বেরিয়ে যায়নি, বরং খতমে নবুওয়তের আকীদাকেও অস্বীকার করে বসেছে। ফলে তারা ইসলামের গন্ডি থেকে আপনা-আপনি বহিষ্কৃত হয়ে গেছে।<br><br>এবার ঈসা (আ.)-কে আল্লাহ কিভাবে পরীক্ষামূলক হিসেবে সৃষ্টি করলেন তার একটি প্রমাণ সূরা আলে ইমরান এর ৮১ নং আয়াত থেকে নিন। এখানে আল্লাহতালা রূহের জগতে সমস্ত নবী রাসূল থেকে শেষনবী মুহাম্মদ (সা.)-এর প্রতি ঈমান আনয়ন ও আনুগত্যের প্রতিশ্রুতি নেয়ার কথা রয়েছে, যেমন ((وَإِذْ أَخَذَ اللَّهُ مِيثَاقَ النَّبِيِّينَ لَمَا آتَيْتُكُمْ مِنْ كِتَابٍ وَحِكْمَةٍ)) অর্থাৎ যখন আল্লাহ নবীগণ থেকে প্রতিশ্রুতি নিলেন…। নবীগণও সে সময় আল্লাহর দেয়া প্রতিশ্রুতি গ্রহণপূর্বক বলেছিলেন اقرارنا তথা ‘আমরা স্বীকার করলাম’। হযরত ইবনে আব্বাস এবং আলী প্রমুখ থেকেও এইধরণের মতামত প্রমাণিত। (তাফসীরে তাবারী দ্রষ্টব্য)। আল্লাহতালা হযরত ঈসা (আ.)-কে উঠিয়ে নিয়ে গেছেন যাতে দুনিয়ায় আবার ফিরে আসার মাধ্যমে হযরত মুহাম্মদ (সা.)-এর নবুওয়ত এবং রেসালতের উপর ঈমান গ্রহণ ও তার শরীয়ত বরণ দ্বারা রূহের জগতে গৃহীত প্রতিশ্রুতি অন্যান্য সকল নবী রাসূলের পক্ষ হতে বাস্তবায়িত হয়ে যায়। পবিত্র কুরআনে বিষয়গুলো এত পরিষ্কারভাবে উল্লেখ থাকার পরেও নির্বোধরা সাত অন্ধের হাতি দেখা অন্ধ বধিরদের মতই আচরণ করছে। পরিতাপের বিষয় যে, তারা তাদের পন্ডিতদের এগুলো জিজ্ঞেসও করেনা!",
                "25 আল্লাহর বাণী -((كُلُّ مَنْ عَلَيْهَا فَانٍ وَيَبْقَى وَجْهُ رَبِّكَ ذُو الْجَلالِ وَالإِكْرَام))-এর সঠিক তাৎপর্য।<br><br>আয়াত : ভূপৃষ্ঠে যাহা কিছু আছে সবই নশ্বর (ধ্বংসশীল), অবিনশ্বর কেবল তোমার প্রতিপালকের সত্তা যিনি মহিমাময় মহানুভব। (৫৫:২৬-২৭ ইফা)।<br><br>ব্যাখ্যা : এই আয়াত দিয়ে কাদিয়ানীরা যে খোঁড়া যুক্তির জোড়াতালি প্রদর্শন করে সেটি হল, এই আয়াত দ্বারা বুঝা গেল পৃথিবীতে যা কিছু সৃষ্ট সবই ধ্বংসশীল। সৃষ্টির এই ধ্বংসধারার একটা পরিসমাপ্তি ঘটে মৃত্যুর সঙ্গে, সেই মৃত্যু যে কোনোভাবেই হোক। সবাই এই প্রাকৃতিক নিয়মের আওতায়। হযরত ঈসা (আ.)ও এর বাহিরে নন। অতএব তাঁরও দেহ গঠনের পূর্ণত্বে পৌঁছার পর ক্ষয়েরধারা থেকে মুক্ত ছিলনা বলে তাও প্রাকৃতিক নিয়মে যথাসময়ে ক্ষয়প্রাপ্তির স্তরে পৌঁছে গেছে অর্থাৎ তিনি (ঈসা) মারা গেছেন। (কাদিয়ানীদের বক্তব্য শেষ হল)। উত্তরে বলতে চাই, জ্বী হ্যাঁ; আমরা মুসলমানরাও বিশ্বাস করি যে, হযরত ঈসা (আ.) যখন ফিরে আসবেন তখন যথাসময় মৃত্যুবরণও করবেন। কিন্তু এই মুহূর্তে তো তিনি ইহজগতের ধরাছোঁয়ার সম্পূর্ণ বাহিরে।",
                "26 আল্লাহর বাণী-((إِنَّ الْمُتَّقِينَ فِي جَنَّاتٍ وَنَهَرٍ))-এর সঠিক তাৎপর্য।<br><br>আয়াত : মুত্তাকীরা থাকিবে স্রোতস্বিনী বিধৌত জান্নাতে, যোগ্য আসনে, সর্বময় কর্তৃত্বের অধিকারী আল্লাহর সান্নিধ্যে। (৫৪:৫৪-৫৫ ইফা)।<br><br>ব্যাখ্যা : নির্বোধ কাদিয়ানীরা আয়াতটির মনগড়া ব্যাখ্যা দিয়ে বলতে চায়, জান্নাতে প্রবেশ করে মানুষ মৃত্যুর দুয়ার দিয়েই, অন্য কোনো উপায়ে নয়। অতএব ‘বাল রাফা’আহুল্লাহু ইলাইহি’ এর অর্থ যখন করা যে, ঈসা (আ.)-কে আল্লাহর সান্নিধ্যে তুলে নেয়া হয়েছে তখন তো এটা পরিষ্কার হয়ে যায় যে, তিনি (আ.) মৃত্যুর পরেই আল্লাহর দিকে উন্নীত হয়েছেন। যেহেতু ‘ইন্নালিল্লাহি ওয়া ইন্না ইলাইহি’ এর ‘ইলাইহি’ এবং ‘বাল রাফা’আহুল্লাহু ইলাইহি’ এর ‘ইলাইহি’ সমার্থক ও সমান তাৎপর্যবহ। আর খোদার দিকে উন্নীত হয়ে কেউ আর পৃথিবীর দিকে পতিত হয় না। সুতরাং ঈসা (আ.) খোদার দিকে উন্নীত হয়েছেন বলেই তাঁর আর পৃথিবীর দিকে পতিত হওয়ার সুযোগ নেই অর্থাৎ তিনি মৃত্যুবরণ করেছেন। (কাদিয়ানীদের বক্তব্য শেষ হল)। জবাবে বলতে চাই, নির্বোধদের কি জানা নেই যে, হযরত ঈসা (আ.)-এর রাফা অর্থাৎ তুলে নেয়ার ঘটনা যদি ফেরেশতা আজরাইলের মাধ্যমে ঘটত তবেই না তাঁর ‘রাফাহুল্লাহু’ আর ইন্নালিল্লাহি-এর ‘ইলাইহি (اليه)’ একই তাৎপর্য বহনকারী হত! এ সম্পর্কে বিস্তারিত আলোচনা পূর্বে করা হয়ে গেছে। সূরা নিসা’র ৫৮ নং আয়াতের ব্যাখ্যায় [ক্রমিক নং ২] দেখুন!",
                "27 আল্লাহর বাণী ((إِنَّ الَّذِينَ سَبَقَتْ لَهُمْ مِنَّا الْحُسْنَى أُولَئِكَ عَنْهَا مُبْعَدُونَ))-এর সঠিক তাৎপর্য।<br><br>আয়াত : যাহাদের জন্য আমার নিকট হইতে পূর্ব হইতে কল্যাণ নির্ধারিত রহিয়াছে তাহাদেরকে উহা (জাহান্নাম) হইতে দূরে রাখা হইবে। (২১:১০১ ইফা)।<br><br>ব্যাখ্যা : নির্বোধরা এখানেও কাসুন্দির ত্যানা পেঁচিয়ে বলে যে, এখানে ঈসা (আ.)-এর ন্যায় উজায়ের (আ.)-এর কথাও উল্লেখযোগ্য। যেহেতু ইহুদীরা উজায়ের (আ.)-এরও পূজা করত এবং আল্লাহর পুত্র সাব্যস্ত করত। অথচ তাদের কেউই নিজেদের উপাস্য হবার দাবী করেননি। ফলে উজায়ের যেমন জান্নাতি হয়েছেন মৃত্যুর পরে, ঈসা (আ.)ও অনুরূপ জান্নাতি হয়েছেন মৃত্যুর পর। (কাদিয়ানীদের বক্তব্য শেষ হল)। উত্তরে বলতে চাই যে, আয়াতটির প্রসঙ্গ নিয়ে যারাই চিন্তা করে থাকেন তাদের নিকট গোপন থাকেনি যে, নির্বোধরা কত হীন কায়দায় আয়াতের বিষয়বস্তুকে বিকৃত করেছে। অথচ আয়াতের মানশা বা উদ্দেশ্য হচ্ছে কোনো কোনো মানুষের মনে এ প্রশ্ন জাগতে পারে যে ঈসা, উজায়ের, ফেরেশতা ও বহু সৎলোকেরও তো উপাসনা করা হয়ে থাকে, তাহলে এরাও কি তাদের ইবাদতকারীদের সাথে জাহান্নামে যাবে? আল্লাহতালা তাদের এই শঙ্কা দূর করতেই আয়াতটি নাযিল করেছেন। আসলে সত্যি বলতে কোনো গোষ্ঠী দলিল-প্রমাণে একদমই দেউলিয়া হয়ে গেলে অবস্থা যা হয় কাদিয়ানীদেরও হুবহু তাই হয়েছে!",
                "28 আল্লাহর বাণী ((أَيْنَمَا تَكُونُوا يُدْرِكْكُمُ الْمَوْتُ وَلَوْ كُنْتُمْ فِي بُرُوجٍ مُشَيَّدَةٍ))-এর সঠিক তাৎপর্য।<br><br>আয়াত : তোমরা যেখানেই থাক না কেন মৃত্যু তোমাদের নাগাল পাইবেই, এমনকি সুউচ্চ সুদৃঢ় দুর্গে অবস্থান করিলেও। (০৪:৭৮ ইফা)।<br><br>ব্যাখ্যা : উক্ত আয়াত হতে নির্বোধ কাদিয়ানীরা যে যুক্তি দাঁড় করে সেটি হচ্ছে, আয়াতটি দ্বারা প্রমাণিত হয়েছে যে, মৃত্যুর হাত থেকে কারো রেহাই নেই। এখনও কেউ নিস্তার পাচ্ছেনা, ভবিষ্যতেও পাবেনা, অতীতেও কেউ পায়নি। ঈসা (আ.)ও না। কেননা আল্লাহর চিরন্তন রীতি বা নিয়মে কোনো ব্যতিক্রম নেই। সুতরাং ঈসা (আ.)-এর মৃত্যু হয়ে যাওয়ার পক্ষে এই আয়াত অত্যন্ত বলিষ্ঠ দলিল। (কাদিয়ানীদের বক্তব্য শেষ হল)। উত্তরে জিজ্ঞেস করতে চাই যে, আচ্ছা উক্ত আয়াতের সঠিক মর্মার্থ হযরত মুহাম্মদ (সা.) ভালো জানতেন নাকি কাদিয়ানীরা ভালো জানে? একজন প্রকৃত শিক্ষিত মুসলমান অবশ্যই বিশ্বাস করবে যে, পবিত্র কুরআনের প্রতিটি আয়াতের সঠিক ব্যাখ্যা ও মর্মবাণী মুহাম্মদ (সা.)ই সবার চেয়ে ভালো বুঝতেন। তাহলে এবার শুনুন, হযরত মুহাম্মদ (সা.) হযরত ঈসা (আ.)-এর দীর্ঘ-জীবন সম্পর্কে কী বলে গেছেন। তিনি (সা.) বলেছেন مَدَّ فِىْ عُمْرِهِ حَتَّى اَهْبَطَ مِنَ السَّمَاءِ اِلَى الْاَرْضِ وَ يَقْتُلُ الدَّجَالَ অর্থাৎ আল্লাহতালা তাঁর (ঈসা) হায়াত দীর্ঘায়িত করে দিয়েছেন, যাতে তিনি আকাশ থেকে দুনিয়ায় নেমে আসেন এবং দাজ্জালকে হত্য করেন। (দেখুন ইমাম জালাল উদ্দীন সুয়ূতী রহ. সংকলিত ‘দুররে মানছূর’ খ-২ পৃ-৩৫০)। সুতরাং বুঝা গেল, আল্লাহর সুন্নাহ বা রীতিনীতিকে কাদিয়ানীরা যেভাবে ব্যাখ্যা দিয়ে থাকে তা মোটেও সঠিক নয়।",
                "29 আল্লাহর বাণী ((وَمَا آتَاكُمُ الرَّسُولُ فَخُذُوهُ وَمَا نَهَاكُمْ عَنْهُ فَانْتَهُوا\u200F))-এর সঠিক তাৎপর্য।<br><br>আয়াত : রাসূল তোমাদিগকে যাহা দেয় তাহা তোমরা গ্রহণ কর এবং যাহা হইতে তোমাদিগকে নিষেধ করে তাহা হইতে বিরত থাক এবং তোমরা আল্লাহকে ভয় কর; আল্লাহ তো শাস্তিদানে কঠোর। (৫৯:০৭ ইফা)।<br><br>ব্যাখ্যা : নির্বোধরা এই আয়াত দিয়েও কাসুন্দি করে বেড়ায়। বলতে পারেন সে কাসুন্দিটা কী রকম? তাহলে শুনুন, তারা বলে যে, এই আয়াতের দাবী হল, মানুষের হায়াত মউতের ব্যাপারে রাসূল (সা.) কী বলেছেন তা আমাদের দেখা উচিত। এই ব্যাপারে (সহীহ মুসলিম হাদীস নং ৬২৪৯ ইফা) একটি হাদীসে এসেছে, \"এই পৃথিবীর বুকে ((أَرَأَيْتَكُمْ لَيْلَتَكُمْ هَذِهِ فَإِنَّ عَلَى رَأْسِ مِائَةِ سَنَةٍ مِنْهَا لاَ يَبْقَى مِمَّنْ هُوَ عَلَى ظَهْرِ الأَرْضِ أَحَدٌ)) এমন কেউ নেই যে, শত বছর গত হয়ে যাবে তবু জীবিতই থেকে যাবে।\" সুতরাং এর দ্বারা প্রমাণিত হল যে, ঈসা (আ.)ও আর বেঁচে নেই। কারণ তিনি বেঁচে থাকলে এখন তাঁর বয়স দুই হাজার বছর পর্যন্ত পৌঁছে যাচ্ছে। (কাদিয়ানীদের বক্তব্য শেষ হল)।<br><br>জবাবে এই নির্বোধদের জিজ্ঞেস করতে চাই যে, হাদীসটির সাথে হযরত ঈসা (আ.)-এর সম্পর্ক কোথায়? তাঁর অবস্থান কি পৃথিবীর বুকে না বাহিরে? তাঁর অবস্থান যে পৃথিবীর বুকে নন, বরং বাহিরে; একথার প্রমাণের জন্য কি আল্লাহ এবং তাঁর শেষনবী হযরত মুহাম্মদ (সা.)-এর বক্তব্য আমাদের জন্য যথেষ্ট নয়? এখানে আরেকটি কথা ক্লিয়ার করা দরকার যে, দুনিয়ার নিয়ম কানুনের সাথে ঐশী জগতের নিয়ম কানুনকে যারা তুলনা করে বলতে চাচ্ছেন যে, হযরত ঈসা (আ.) বেঁচে থাকলে এখন তাঁর বয়স দুই হাজার বছর পর্যন্ত পৌঁছে যাচ্ছে তারা মূলত অন্ধাকারেই আছেন। কারণ সময় বা time ঐশী জগতে গতিশীল নয়, বরং স্থীর। তাই সেখানে ঈসা (আ.)-এর বয়সে কোনো তফাৎ সৃষ্টি হবেনা, বরং তেত্রিশই থাকবে। মুসলিম শরীফের হাদীসের খন্ডাংশ ((إِذَا طَأْطَأَ رَأْسَهُ قَطَرَ، وإذَا رَفَعَهُ تَحَدَّرَ منه جُمَانٌ)) (তিনি যখন মাথা নিচু করবেন তখন সদ্য গোসলখানা থেকে বেরিয়ে আসা ব্যক্তির মাথা থেকে যেভাবে পানি ঝরতে থাকে সেভাবে তার মাথা থেকে পানির ফোটা ঝরতে থাকবে) ঐশী জগতে সময় দুনিয়ার ন্যায় গতিশীল নয়, সে কথার দিকেই ইংগিত। (মুসলিম শরীফ, কিতাবুল ফিতান)। উল্লেখ্য, ঈসা (আ.)-কে যখন আকাশে উঠিয়ে নেয়া হয়েছিল তিনি তখন সদ্য গোসলখানা থেকে গোসল সেরে বের হয়েছিলেন… (وَرَأسُهُ يَقْطُرُ مَاءُ), (আল বিদায়া ওয়ান নিহায়া ২য় খন্ড দ্রষ্টব্য)।",
                "30 আল্লাহর বাণী ((أوْ تَرْقى في السَّماءِ ولَنْ نُؤْمِنَ لِرُقِيِّكَ حَتّى تُنَزِّلَ عَلَيْنا كِتابًا نَقْرَؤُهُ قُلْ سُبْحانَ رَبِّي هَلْ كُنْتُ إلّا بَشَرًا رَسُولًا))-এর সঠিক তাৎপর্য।<br><br>আয়াত : ‘অথবা তোমার একটি স্বর্ণ নির্মিত গৃহ হইবে, অথবা তুমি আকাশে আরোহণ করিবে, কিন্তু তোমার আকাশ আরোহণে আমরা কখনও ঈমান আনিব না যতক্ষণ তুমি আমাদের প্রতি এক কিতাব অবতীর্ণ না করিবে যাহা আমরা পাঠ করিব। বল (হে মুহাম্মদ)! পবিত্র মহান আমার প্রতিপালক। আমি তো হইতেছি কেবল একজন মানুষ; একজন রাসূল।’ (১৭:৯৩)।<br><br>ব্যাখ্যা : নির্বোধ আর প্রতারকের দল উক্ত আয়াতটি দেখিয়ে সাধারণ মানুষকে এই বলে ধোকা দেয় যে, এই আয়াতে কারীমা থেকে জানা যায় যে, কাফেররা মহানবী (সা:)-কে সশরীরে আকাশে উঠে যেতে বলেছিল এবং সেখান থেকে একটি কিতাব নিয়ে অবতীর্ণ হতে বলেছিল। কিন্তু তিনি (সা.) তাদেরকে সেই নিদর্শন দেখাতে অস্বীকার করেছিলেন এই বলে যে, তিনি আল্লাহর রাসূল বটে, কিন্তু তিনি তো মানুষ মাত্র। আর মানুষের পক্ষে তো নিজে নিজেই আকাশে উঠে যাওয়া সম্ভব নয় আর আল্লাহও এভাবে কাউকে সশরীরে আকাশে উঠিয়ে নেন না। (কাদিয়ানীদের বক্তব্য শেষ হল)।<br><br>জবাবে বলতে চাই যে, এই জ্ঞানপাপীর দল আয়াতের মূল কনসেপ্ট আড়াল করার জন্য বরাবরের মত এখানেও প্রতারণার জাল সেঁটেছে। তারা কাফেরদের আরও যে সমস্ত দাবী ছিল সেগুলো চোখবুঁজে এড়িয়ে গেছে। কাফেরদের আপ টু বটম দাবীগুলোর উপর চোখ বুলালে একজন সচেতন মানুষ মাত্র কাদিয়ানীদের প্রতারণা বুঝতে পারবে। এই দেখুন, কাফেরদের দাবীগুলো কী রকম ছিল,<br><br>১. ভুমি হতে এক প্রস্রবণ উৎসারিত করতে হবে।<br><br>২. খেজুর ও আংগুরের বাগানের ফাঁকে ফাঁকে নদী-নালা প্রবাহিত করতে হবে।<br><br>৩. আকাশকে খন্ড বিখন্ড করে তাদের (কুরাইশ কাফেরদের) উপর ফেলতে হবে।<br><br>৪. আল্লাহ এবং ফেরেশতাদেরকে তাদের সামনে উপস্থিত করতে হবে।<br><br>৫. মহানবী (সা.)-এর জন্য একটি স্বর্ণ-নির্মিত প্রাসাদও থাকতে হবে।<br><br>তার পরেই আল্লাহতালা আয়াত নাযিল করেছেন এই বলে যে, ‘কুল সুবহানা রাব্বী হাল কুনতু ইল্লা বাশারার রাসূলা’। অর্থাৎ বল (হে মুহাম্মদ)! পবিত্র মহান আমার প্রতিপালক। আমি তো হইতেছি কেবল একজন মানুষ; একজন রাসূল।’ এই আয়াতে মুশরিকরা শুধুমাত্র আকাশে আরোহণের প্রস্তাব দিয়ে ক্ষ্যান্ত থাকেনি, বরং তাদের সম্পূর্ণ দাবীটা ছিল এরকম যে, “তোমার আকাশ আরোহণে আমরা কখনও ঈমান আনিব না যতক্ষণ তুমি আমাদের প্রতি এক কিতাব অবতীর্ণ না করিবে যাহা আমরা পাঠ করিব।” খুব খেয়াল করুন!<br><br>মক্কার কাফেররা পরিষ্কার বলেছিল যে, “((ولَنْ نُؤْمِنَ لِرُقِيِّكَ)) ‘ওয়া লান নু’মিনা লি-রুকিয়্যিকা অর্থাৎ তোমার আকাশ আরোহণে আমরা কখনও ঈমান আনিব না”। তাহলে প্রশ্ন আসে, কাফেরদের মূল দাবীটা কী ছিল? কাদিয়ানীরা কত নিকৃষ্ট মিথ্যাবাদী আর প্রতারক হলে কাফেরদের মূল দাবীকে আড়াল করে কত সূ²ভাবে আমাদের গোমরা করতে পারে চিন্তা করুন!<br><br>এই জন্যই আমি বলি, কোনো গবেষক বা অভিজ্ঞ আলেম ছাড়া কাদিয়ানীদের এই সমস্ত প্রতারণা সহজে সবার পক্ষে ধরা সম্ভব নয়।<br><br>এবার পাঠকবৃন্দ! নিশ্চয়ই বুঝতে পেরেছেন যে, এই প্রতারকের দল কত সূক্ষ্ম প্রতারণার আশ্রয় নিয়ে আয়াতের খন্ডিত বক্তব্যে দুনিয়াকে বোকা বানাতে চাচ্ছে? এখন তর্কের খাতিরে মেনে নিলাম যে, ঐ আয়াত ‘আল্লাহ কাউকে সশরীরে আকাশে উঠিয়ে নেন না’ বলেই কনসেপ্ট দেয়, যদি তাই হয় তাহলে আদম এবং হাওয়া দুইজনকে জান্নাত (আকাশ) থেকে দুনিয়ায় পাঠিয়ে দেয়া সম্পর্কে আল্লাহর কুরআনের নিম্নোক্ত আয়াতটির কী ব্যাখ্যা দেবেন? পবিত্র কুরআনে এসেছে,<br><br>‘হে আদম সন্তান! শয়তান যেন তোমাদের বিভ্রান্ত না করে, যেভাবে সে তোমাদের পিতা-মাতাকে জান্নাত থেকে বের করেছিল; সে তাদের পোশাক টেনে নিচ্ছিল, যাতে সে তাদেরকে তাদের লজ্জাস্থান দেখাতে পারে। নিশ্চয় সে ও তার দলবল তোমাদেরকে দেখে যেখানে তোমরা তাদেরকে দেখ না। নিশ্চয় আমি শয়তানদেরকে তাদের জন্য অভিভাবক বনিয়েছি, যারা ঈমান গ্রহণ করে না।’ (সূরা আ’রাফ ২৭)।",
                "শেষকথা : এখানে শুধুমাত্র তাদের অপব্যাখ্যার খন্ডনমূলক উত্তর দেয়া হল, আমাদের মুসলিম উম্মাহার আকীদার সপক্ষে অন্য আর্টিকেলে প্রমাণসহ কন্টেন্ট গুলো দেখে নেয়ার অনুরোধ রইল। <br><br>উত্তর দিয়েছেন, প্রিন্সিপাল মুহাম্মদ নূরুন্নবী এম.এ"
            ]
        }
    ]
}
