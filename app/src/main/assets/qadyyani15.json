{
    "questions" : [
        {
            "question" : "দাওয়াতি ময়দানে আমার একটি অভিজ্ঞতা",
            "answer" : [
                "কাদিয়ানীদের মুকাবিলায় দাওয়াতি ময়দানে আমার একটি অভিজ্ঞতা আজকে সবার সাথে শেয়ার করব, ইনশাআল্লাহ। এ অভিজ্ঞতা শেয়ার করার মাধ্যমে একজন দা'ঈ সহজেই দাওয়াতি আন্দাজ রপ্ত করতে পারবে। এখন পুরো আন্দাজটা কথপোকথনের মাধ্যমে নিচে তুলে ধরছি।<br><br>আমি : (..... এলাকায় ঘুরতে গিয়ে বিভিন্ন মানুষের সাথে কুশলাদি বিনিময় শেষে, কাদিয়ানী পাড়ায় পৌছার পর জনৈক কাদিয়ানী মতের অনুসারীর সাথে যখন সাক্ষাতে মিলিত হলাম এবং কিছুক্ষণ কথাবার্তা বলে....) যদি অনুমতি দিন তাহলে আপনাকে একটি প্রশ্ন করতে চাই! <br><br>জনৈক : জ্বী, অবশ্যই প্রশ্ন করতে পারেন!<br><br>আমি : আপনি মির্যা গোলাম আহমদ সাহেব (মৃত্যু ১৯০৮ ইং)-কে কী বিশ্বাস করেন? <br><br>জনৈক : একজন ইমাম মাহদী বলে বিশ্বাস করি।<br><br>আমি : শুধুই কি ইমাম মাহদী? <br><br>জনৈক : মসীহে মওউদ-ও বিশ্বাস করি।<br><br>আমি : আপনি কিন্তু তাকে 'মসীহ মওউদ' মানতে বাধ্য নন। কেননা মির্যা সাহেবের পুত্র ও জামাতের দ্বিতীয় খলীফা মির্যা বশির উদ্দীন মাহমুদ তার পিতা সম্পর্কে লিখেছেন, “অতএব হে হিন্দু ভাইয়েরা! এই যুগের অবতারও কোনো জাতি বিশেষের নয়। তিনি প্রতিশ্রুত মাহদী, কারণ তিনি মুসলমানদের মুক্তির বার্তা নিয়ে এসেছেন; ‘তিনি খ্রিস্টানদের জন্য ঈসা, কারণ তিনি তাদের পথ প্রদর্শনের উপকরণ এনেছেন।’ হে হিন্দু ভাইয়েরা! তিনি নিষ্কলঙ্ক অবতারও বটে, কেননা তিনি পরম পিতা পরমেশ্বরের পক্ষ হতে আপনাদের জন্য প্রেমের উপহার এনেছেন।” (রেফারেন্স- তিনিই আমাদের কৃষ্ণ, মূল লিখক মির্যা বশির উদ্দীন মাহমুদ; ভাষান্তর মোজাফফর উদ্দিন চৌধুরী, প্রকাশকাল জানুয়ারী ২০১২ ইং)। এখানে তিনি পরিষ্কার করে লিখে গেছেন, মির্যা সাহেবের “ঈসা” দাবীটা খ্রিস্টানদের জন্যই। আর তিনি মুসলমানদের জন্য শুধুই “ইমাম মাহদী”। তাই আমি আপনার সাথে তার \"ইমাম মাহদী\" দাবী নিয়েই কথা বলব।<br><br>জনৈক : ঠিক আছে, কী বলতে চান বলুন!<br><br>আমি : আমাকে প্রশ্ন করার সুযোগ দেয়ার জন্য আপনাকে ধন্যবাদ। আমার প্রশ্ন হচ্ছে, আপনি কি মির্যা গোলাম আহমদ সাহেবকে রাসূল (সা.)-এর ভবিষ্যৎবাণীকৃত সেই ইমাম মাহদী বলে বিশ্বাস করেন? <br><br>জনৈক : আমি তাকে রাসূল (সা.)-এর ভবিষ্যৎবাণীকৃত ইমাম মাহদী-ই বিশ্বাস করি। <br><br>আমি : তাহলে মির্যা গোলাম আহমদ সাহেব নিজ হাতে ইমাম মাহদী সম্পর্কে তার \"হাকীকাতুল মাহদী\" বইতে এগুলো কী লিখে গেছেন? যেমন তিনি লিখেছেনঃ<br><br>১. “মাহদী ও প্রতিশ্রুত মসীহ সম্বন্ধে আমার ও আমার জামাতের বিশ্বাস এই যে, মাহদীর আগমন সংক্রান্ত এ ধরণের হাদীসসমূহ কোনো মতেই আস্থা ও বিশ্বাসযোগ্য নয়। আমার মতে এই গুলোর উপর তিন ধরণের আপত্তি আছে।” (হাকীকাতুল মাহদী [বাংলা] পৃষ্ঠা নং ০৭; অনুবাদক সালেহ আহমদ, মুরব্বী সিলসিলাহ্ আলীয়া আহমদীয়া। প্রকাশকাল, অক্টোবর ২০০১ ইং)। <br><br>তিনি আরেক জায়গায় লিখেছেনঃ<br><br>২. “অন্যদিকে মাহদীর হাদীসসমূহের এই অবস্থা যে, ইহাদের কোনোটিই ক্রুটিমুক্ত নহে। কোনোটিকেই সহী হাদীস বলা যায় না। অতএব যেভাবে ভবিষ্যদ্বাণী প্রকাশিত হইয়াছে এবং যাহা কিছু প্রতিশ্রুত মীমাংসাকারী ফয়সালা করিয়াছেন উহাই সঠিক।” (হাকীকাতুল ওহী পৃ-১৭৩ [বাংলা], প্রকাশকাল- নভেম্বর ১৯৯৯ ইং)।<br><br>এখন আমার জানার বিষয় হচ্ছে মাত্র ২টি। প্রথমকথা হচ্ছে, উল্লিখিত বক্তব্য দু'টি হতে সুস্পষ্টভাবে সাব্যস্ত হয় যে, মির্যা কাদিয়ানী সাহেব রাসূল (সা.)-এর ভবিষ্যৎবাণীকৃত সেই ইমাম মাহদী নন। নইলে উপরের বক্তব্য দু'টির কোনো অর্থই থাকেনা। <br><br>দ্বিতীয়কথা হচ্ছে, তিনি যদি \"ইমাম মাহদী\" না হয়েও এধরণের কোনো 'প্রেরিত পুরুষ' বলে নিজেকে দাবী করেন তখন কি মিথ্যা দাবীকারী সাব্যস্ত হলেন না? আপনার কী মত? তাহলে এমন ব্যক্তির প্রতিষ্ঠিত \"জামাত\" বা দলকে টাকা-পয়সা দিয়ে সাহায্য করা, এধরণের জামাতে অন্তর্ভুক্ত থাকা এবং এদের সাথে সম্পর্ক রাখার দায়ে মুসলিম উম্মাহা'র বিশাল জনগোষ্ঠী থেকে বিচ্ছিন্ন থাকার মধ্যে কী লাভ? সব চেয়ে বড় কথা হচ্ছে, আমি/আপনি জেনেশুনেই এমন ব্যক্তিকে ইমাম মাহদী বিশ্বাস করে যদি এ অবস্থায় মারা যাই, তাহলে কেয়ামতের দিন আল্লাহর সম্মুখে আমি/আপনি এ চেহারা নিয়ে কিভাবে দাঁড়াব?<br><br>দয়া করে আমাকে এ প্রশ্নগুলোর উত্তর দেবেন! আর যদি উত্তর না দেন, তাহলে অন্তত আমার প্রশ্নগুলো ঠিক নাকি বেঠিক, তা নিয়ে ভেবে দেখবেন! যদি আমার প্রশ্ন করা দ্বারা আপনি কষ্ট পেয়ে থাকেন, তাহলে আমি বিনয়ের সাথে ক্ষমাপ্রার্থী। আমাকে ক্ষমা করবেন।<br><br>(আল্লাহর রহমতে এভাবে তথ্য-উপাত্ত সহ দাওয়াতি কাজ করতে পারলে এবং নিয়ত খালেস থাকলে, কাদিয়ানীদের মধ্যে যারা নিরপেক্ষ ও সত্যের সন্ধানী তারা অবশ্যই \"কাদিয়ানী জামাত\" ত্যাগ করে ইসলাম কবুল করবে, ইনশাআল্লাহ)।<br><br>সূত্রঃ রদ্দে কাদিয়ানী (গুগল অ্যাপ)"
            ]
        }
    ]
}
