{
    "questions" : [
        {
            "question" : "মির্যায়ী মুরিদ আব্দুল্লাহ কাশ্মীরী বাহায়ীধর্মে কীজন্য কনভার্ট হলেন?",
            "answer" : [
                "1 মির্যায়ী ঘনিষ্ঠ মুরিদ আব্দুল্লাহ কাশ্মীরীর 'কাদিয়ানী ধর্মমত' ত্যাগ করে বাহায়ী ধর্মমত গ্রহণ করার ঐতিহাসিক সত্য ঘটনা নিয়ে আজ আরেকটু লিখব। কাদিয়ানীদের উর্দূ সাময়িকী মাসিক 'আল ফোরকান' থেকে নিম্নরূপ। মির্যা কাদিয়ানী তার ঘনিষ্ঠ মুরীদ আব্দুল্লাহ কাশ্মীরীকে কাশ্মীরের খান ইয়ার মহল্লায় প্রেরণ করেন, যাতে তিনি ইউজে আসফ নামীয় জনৈক ব্যক্তির কবর সম্পর্কে খোঁজ নিয়ে রিপোর্ট দেন। সে যাইহোক, তিনি খোঁজখবর নিয়ে পরবর্তীতে মির্যা কাদিয়ানী বরাবর চিঠির মাধ্যমে রিপোর্ট পাঠান। কিন্তু মির্যা সাহেব সেই চিঠির মূল বক্তব্যে বিকৃতি ঘটান এবং চিঠির বয়ানে নিজ থেকে শব্দ এবং বাক্য ঢুকিয়ে দিয়ে সেটিকে নিজের 'রাযে হাকীকত' গ্রন্থে উদ্ধৃতি আকারে উল্লেখ করেন। এবার দেখুন সেই চিঠির বক্তব্য যেখানে মির্যা সাহেব নিজ থেকে শব্দ এবং বাক্য ঢুকিয়ে দিয়েছেন, ((اس خاکسار نے حسب الحکم سرینگر میں عین موقع پر یعنی روضہ مزار شریف شہزادہ یوز آصف نبی اللہ علیہ الصلوۃ والسلام پر پہنچ کر جہاں تک ممکن تھا بکوشش تحقیق کئی۔)) অর্থাৎ (আব্দুল্লাহ কাশ্মীরীর বক্তব্য উল্লেখ করে) এই অধম (তথা আব্দুল্লাহ কাশ্মীরী) আদেশক্রমে শ্রীনগরের নির্দিষ্ট স্থানে তথা মাজার শরীফের ইউজে আসেফ নবীউল্লাহ আলাইহিস সালামের রওজায় এসে পৌঁছে যথাসাধ্য (কবরের প্রকৃত তথ্য) অনুসন্ধানের চেষ্টা করেছি। (রাযে হাকীকত, রূহানী খাযায়েন ১৪/১৬৭)। মাসিক আল ফোরকান পত্রিকার পিডিএফ[1] ডাউনলোড করুন [1] <strong>alislam[1]</strong><br><br>অবাক করার বিষয় হল, আব্দুল্লাহ কাশ্মীরী তার ঐ চিঠিতে ইউজে আসেফ ক্ষেত্রে \"নবী\" শব্দ উল্লেখ করেননি, কিন্তু মির্যা সাহেব উদ্ধৃতির সময় বয়ান পালটে দেন! মাসিক 'আল ফোরকান‘-এর ১৯৪৬ সালের জুলাই সংখ্যায় মির্যাপুত্র মির্যা বশির উদ্দিন মাহমুদ নিজেই স্বীকার করে লিখেছেন যে, মির্যার রচিত ‘রাযে হাকীকত’ বইতে (রূহানী খাযায়েন ১৪/১৬৭) মির্যায়ী মুরিদ আব্দুল্লাহ কাশ্মীরী’র পাঠানো পত্রের নামে যা যা উদ্ধৃত করা হয়েছে—সত্য হল, সেটি হুবহু সেরকম ছিলনা। মির্যা কাদিয়ানী ইউজে আসেফ সম্পর্কে নিজ দাবীর সমর্থনে যে সকল সাক্ষীর তালিকা দিয়ে রেখেছেন তন্মধ্য হতে ১৯৪৬ সালেও দুইজন জীবিত ছিলেন। মির্যা কাদিয়ানীর রচনা ‘আল হুদা‘ (আরবী) বই থেকে মির্যা বশির উদ্দিন মাহমুদ সেই দু’জনকে তাদের নামও দেখান; যেখানে তারা ২ এবং ৩ নং সিরিয়ালে রয়েছেন। তারা সেই তালিকায় নিজেদের নাম দেখে খুবই অবাক হন এবং স্পষ্টভাবে জানিয়ে দেন যে, এ সম্পর্কে তারা কিছুই জানতেন না। তাদের একজন মওলানা সা’আদ উদ্দীন আ’তিক (খান ইয়ার মহল্লার বাসিন্দা), অপরজন মওলভী আহমদ উল্লাহ ওয়ায়েজ কাশ্মীরী। তালিকাটি দেখার জন্য ‘রূহানী খাযায়েন’ ১৮/৩৭৩ দ্রষ্টব্য। সুতরাং বলার অপেক্ষা রাখেনা যে, সাক্ষী হিসেবে উক্ত তালিকায় আরও যাদের নাম উল্লেখ রয়েছে তারাও যদি তখন জীবিত থাকত; তবে বিচিত্র নয় যে, তারা প্রত্যেকে ঐ তালিকা দেখে এই দু’জনের মতই হতবাক হতেন। মূলত এ ঘটনার পরপরেই মির্যা কাদিয়ানীর উপর আব্দুল্লাহ কাশ্মীরী আর আস্থা রাখতে পারলেন না। তিনি বেরিয়ে গেলেন মির্যায়ী বয়াত থেকে। যোগ দিলেন অন্য আরেক মসীহ দাবীদার বাহাউল্লাহ ইরানীর (১৮১৭-১৮৯২ইং) ‘বাহায়ী জামাতে’। কিন্তু আফসোস, কাদিয়ানী নেতারা আব্দুল্লাহ কাশ্মীরীর মির্যায়ী বয়াত ভঙ্গ করার অন্তর্নিহিত কারণ প্রকাশ করে না। কেননা তখন মির্যার জঘন্য মিথ্যাচার ও জালিয়াতি প্রকাশ হয়ে যাবে।", "<a href=\"https://www.alislam.org/alfurqan/\">alislam[1]</a>",
                "2 এখন হয়ত কেউ কেউ বাহায়ীদের ধর্মবিশ্বাস সম্পর্কেও জানার কৌতূহল জাগবে যে, বাহায়ী কারা? কী তাদের ধর্মবিশ্বাস? বাহায়ী বা বাহায়ীজম একটা নতুন ধর্মমত। পৃথিবীতে বাহায়ীরা কোনো ধর্মের উপদল নয়, বরং এরা স্বতন্ত্র একটা ধর্ম ও একেশ্বরবাদী সম্প্রদায়। এ ধর্মের প্রধান ছিলেন ইরানের শীয়া সম্প্রদায় থেকে উঠে আসা ও ইমাম মাহদী দাবীদার আলী মুহাম্মদ বাব সাহেবের শিষ্য হুসাইন আলী নূরী। ইরান সরকার আলী মুহাম্মদ বাবকে ১৮৫০ সালে মৃত্যুদণ্ড দেন। পরে তার শিক্ষাদীক্ষার অনুসরণে ইরানের নূর শহরের বাসিন্দা হুসাইন আলী নূরী (প্রসিদ্ধ বাহাউল্লাহ নামে) ঐ বাবীয়া বা বাবী জামাতের প্রধান হন। তার দাবী, সে আলী মুহাম্মদ বাব-এর প্রতিশ্রুত \"বাহাউল্লাহ\" বা আল্লাহর বিকাশস্থল। তবে পরবর্তীতে বাহাউল্লাহ নিজেই নতুন আরেকটি জামাত (দল) সৃষ্টি করেন, নাম দেন বাহায়ী জামাত। আলী মুহাম্মদ বাব এর শিক্ষা দীক্ষা থেকে পরে বাহাউল্লাহ প্রায় পুরোপুরিই সরে যান। আলী মুহাম্মদ বাব ইসলামের শেষনবী মুহাম্মদ (সা.)-এর আদর্শ ও শিক্ষার প্রচারক মনে করতেন নিজেকে। কিন্তু বাহাউল্লাহ নিজকে নিজ একজন নতুন শরীয়তবাহক 'রাসূল' দাবী করে বসেন। বাহায়ীদের ব্যাপারে উম্মতে মুসলিমাহ একমত যে, তারা ইসলামের গণ্ডি থেকে সম্পূর্ণ বহিষ্কৃত ও নতুন আরেকটি ধর্মমতের অনুসারী। বাহায়ীরাও নিজেদেরকে \"মুসলিম\" দাবী করেনা। তাদের প্রায় সমস্ত পরিভাষা নিজেস্ব। মুসলিম উম্মাহ তাদের বিষয়ে কোনো ধরনের প্রতিক্রিয়া ব্যক্ত না করার কারণ কিন্তু এটাই।",
                "3 পৃথিবীতে বাহাউল্লাহ এর অনুসারীদের সংখ্যা ২০০১ সালের জরিপ অনুযায়ী ৭১ লক্ষ। সে তুলনায় বাবী জামাতের অনুসারীর সংখ্যা অর্ধেকেরও অনেক নিচে। বাহাউল্লাহ সম্পর্কে আরও জানা যায় যে, সে নিজেকে \"খোদা\" দাবীও করেছিল। মৃত্যুর পূর্বে পাগল হয়ে গিয়েছিল। পুত্র আব্দুল বাহা তাকে বাড়ির অন্দরমহলে শিকল দিয়ে বেঁধে রাখত। সম্ভবত সেজন্যই তাকে তার শেষ বয়সে কখনো জনসম্মুখে দেখা যায়নি। বর্তমানে বাহায়ী জামাত কমকরে হলেও চারটি ভাগে বিভক্ত। আলী মুহাম্মদ বাবের মৃত্যুর পর বাহাউল্লাহর বড়ভাই ইয়াহইয়া সুবহে আজলি নিজেকে বাব-এর স্থলাভিষিক্ত দাবী করেন এবং নতুন জামাত গঠন করেন। একই পদের প্রতিদ্বন্দ্বী হিসেবে হুসাইন আলী নূরীও আরেকটা জামাত (দোকান) খুলে বসেন। নাম দেন বাহায়ী জামাত। পরবর্তীতে তার মৃত্যুর পর তারই পুত্রধন আব্দুল বাহা জামাতের হাল ধরেন। ১৯২১ সালে আব্দুল বাহার মৃত্যুর পর থেকে ১৯৫৭ সাল পর্যন্ত দলটি আব্দুল বাহা'র পুত্র মির্যা শোঘি এফেন্দির নেতৃত্বে খুবই ভালো ছিল। কিন্তু শোঘি এফেন্দির মৃত্যুর পর দলটির নেতৃত্ব নিয়ে কাড়াকাড়ি চললে তখন প্রায় সাত বছর পর্যন্ত দলটি নেতৃত্বহীন অচল অবস্থায় পড়ে থাকে। তারপর ১৯৬৩ সালে বাহায়ী জামাত একক কোনো নেতৃত্ব থেকে বেরিয়ে এসে শুরাহ পদ্ধতিতে চলা আরম্ভ করে। বর্তমানে বাহায়ীদের বড় অংশটি ৯ সদস্য বিশিষ্ট \"সিট অফ দ্যা ইউনিভার্সাল হাউজ অফ জাস্টিস\" (পরিচালনা পর্ষদ) দ্বারা \"আক্কা\" (ইসরাইল) শহর থেকে পরিচালিত হচ্ছে। ",
                "4 বর্তমানে বাহায়ী জামাতের বড় গ্রুপটির দ্বিতীয় প্রধান আব্দুল বাহা (আব্বাস এফেন্দী), আর ছোট গ্রুপটির প্রধান বাহাউল্লাহ'র-ই আরেক পুত্র সন্তান মির্যা মুহাম্মদ আলী। সে হিসেবে মোট চারটি উপদলে বিভক্ত বর্তমান বাহায়ী জামাত। তবে তাদের প্রত্যেকের বিশ্বাস হচ্ছে, বাহাউল্লাহ একজন নতুন শরীয়তবাহক রাসূল এবং শরীয়তে মুহাম্মদীয়া রহিত। নাউযুবিল্লাহ। এ পর্যায় বাহায়ীদের প্রধান প্রধান কতেক ধর্মবিশ্বাস তুলে ধরা হবে। বলে রাখা জরুরি যে, বাহায়ীরা সব সময় নিজেদের ধর্মবিশ্বাস গোপন রাখতে ভালো বাসে। ৯৯% বাহায়ী সর্বসাধারণ জানেই না যে, বাহাউল্লাহ শেষ বয়সে নিজেকে \"খোদা\" বলেও দাবী করেছিল এবং মস্তিষ্ক ব্যাধিতে আক্রান্ত হয়েছিল। অন্যভাবে বললে, তিনি মৃত্যুর পূর্বে পাগল হয়ে যান। তার জামাতের মূলধারার রচনাবলী হতে এখানে কিছু তথ্য তুলে ধরছি, <br><br>(১) ইতিপূর্বে যত নবী রাসূল গত হয়ে গেছেন তাদের প্রত্যেকের গুণাবলি এককভাবে শুধুমাত্র হযরত বাব এবং হযরত বাহাউল্লাহরই অর্জিত। (কাওকাব হিন্দ [کوکب ہند] ১/৫)।<br><br>(২) মুহাম্মদ (সা.)-এর পরেও নবুওয়ত এবং রিসালাতের ক্রমধারা অব্যাহত। (আল ওয়াহ [الواح] ৩৭)।<br><br> (৩) বাহাউল্লাহ একজন প্রেরিত রাসূল। (কিতাবুল মুবীন [کتاب مبین] ৬৭)।<br><br>(৪) শরীয়তে মুহাম্মদীয়া ১২৬০ হিজরীর পর থেকে রহিত হয়ে গেছে। (মি'য়ারুস সহীহ ফী মা'রিফাতি যহূরিল মাহদী ওয়াল মসীহ [معیار الصحیح فی معرفۃ ظہور المہدی والمسیح] ৬৩-৬৪)।<br><br>(৫) কিতাবুল আকদাস এর পাঠ ও তিলাওয়াত অন্যান্য আসমানী কিতাবের তিলাওয়াত সমতুল্য। (কিতাবুল আকদাস [کتاب اقدس] ৮১)।",
                "5 বাহায়ীরা বাহাউল্লাহকে \"নতুন শরীয়তবাহক একজন রাসূল\" বিশ্বাস করে, এমন কথার সমর্থনে আপনি হয়ত প্রমাণ যাচ্ছেন! তাই প্রমাণ হিসেবে আপনাকে এখানে কিছু মজবুত তথ্য দেব, ইনশাআল্লাহ। আমরা জানি, বাহায়ীরা নিজেদের ধর্মীয় বিশ্বাস গোপন রাখে। তারা তাদের ধর্মীয় প্রধান পুস্তকগুলোও সাধারণভাবে প্রকাশ করেনা। তথাপি আমি ব্যক্তিগতভাবে তাদের 'বাহায়ী কেন্দ্র' থেকে সামান্য কিছু ছোট আকারের বাংলা বই সংগ্রহ করেছি। আর তার বাহিরে তাদের সম্পর্কে অনেক বেশি খোঁজতে গিয়ে তাদেরই নিজেস্ব একটি আরবী ওয়েবসাইট <strong>bahai[1]<strong> থেকে নিন্মোক্ত তথ্যটিও পেয়ে যাই। তাতে লিখা আছে, ((في اواسط القرن التاسع عشر اختار الله حضرة بهاء الله لإيصال رسالة جديدة إلى البشرية. فعلى مدى أربعة عقود نزلت آلاف الآيات والرسائل والكتب من يراعه المباركة. في آثاره الكتابية هذه وضع الخطوط الرئيسية لإطار عمل يهدف إلى تطور حضارة عالمية تأخذ بعين الاعتبار البعدين الروحي والمادي لحياة الانسان)) অর্থ- ঊনবিংশ শতাব্দীর মাঝামাঝিতে মানবজাতির প্রতি নতুন রেসালত (শরীয়ত) পৌঁছে দেয়ার জন্য আল্লাহতালা বাহাউল্লাহকে মনোনীত করেন। তারপর তার বরকতময় হেফাজতে চার দশক ধরে বহু কিতাব, পত্রাবলী এবং হাজার হাজার আয়াত নাযিল করা হয়। তিনি তার লেখালেখিতে বৈশ্বিক সভ্যতার উন্নতির লক্ষ্যে কাঠামোগত প্রধান প্রধান অনেকগুলো পরিকল্পনা তৈরি করেছিলেন যা মানব জীবনের আধ্যাত্মিক এবং বস্তুগত মাত্রাগুলিকে অন্তর্ভুক্ত করে থাকে। (সূত্র - বাহায়ী ডট অর্গ)।<br><br>সম্পূর্ণ লিখাটি হতে জানা গেল যে, বাহায়ী জামাতের অনুসারীরাও কাদিয়ানী সম্প্রদায়ের ন্যায় মুহাম্মদ সাল্লাল্লাহু আলাইহি ওয়াসাল্লাম এর পরেও মির্যা হুসাইন আলী নূরীকে (বাহাউল্লাহ নামে প্রসিদ্ধ) নতুন একজন \"রাসূল\" বিশ্বাস করে। ফলে এরাও উম্মতে মুহাম্মদীয়ার গণ্ডি থেকে বহিষ্কৃত। সুতরাং এদের ধর্মমত সম্পর্কে সবাইকে সতর্ক করতে হবে। যাতে সাধারণ কেউ এদের জামাতকে মুসলমানদের কোনো উপদল ভেবে পদস্খলিত না হয়। একই তথ্য বাহায়ীদের আরও যেসব ওয়েবসাইটে পাওয়া যায় সেগুলো এইরকম", "১ <a href=\"https://www.bahaibh.org/bahaullaah200\">bahaibh.org/bahaullaah200</a><br><br>২ <a href=\"https://www.bahaiqa.org/central-figures\">bahaiqa.org/central-figures</a><br><br>৩ <a href=\"http://www.bahaitn.org/arabe/baha_u_llah.html\">bahaitn.org/arabe/baha_u_llah.html</a><br><br>৪ <a href=\"https://bahai-iq.org/\">bahai-iq</a>"
            ]
        }
    ]
}