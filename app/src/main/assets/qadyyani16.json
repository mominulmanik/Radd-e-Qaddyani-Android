{
    "questions" : [
        {
            "question" : "সাধারণ কাদিয়ানীদের যেসব কথা বলে ভুলিয়ে রাখা হয়েছে",
            "answer" : [
                "সাধারণ কাদিয়ানীদের যেসব কথা বলে কাদিয়ানী নেতারা ভুলিয়ে রাখে এবং নিজেরাও অহংকারে বাঁচেনা, এখানে তারই কিছু তুলে ধরে জবাব দেয়া হল। মূলত তারা এই কয়টি কথা দিয়েই ব্রেইন ওয়াশ করে থাকে এবং তাদের চোখের ও মনের উপর পর্দা ফেলে রাখে। যে কেউ-ই উত্তরগুলো নিয়ে ভাবলে তাদের ধোকা থেকে বাঁচতে সহজ  হবে, ইনশা-আল্লাহ।",
                "1 মোল্লা মৌলভির পক্ষে সম্ভব না মির্যা কাদিয়ানীর কথার মর্ম বুঝা! মির্যা সাহেব এর আধ্যাত্মিক কথাবার্তার মর্ম বুঝতে হলে হৃদয় ও মন দুইটাই পবিত্র হতে হবে।<br><br>উত্তরঃ আল্লাহ ও তাঁর রাসূলের কথার মর্ম বুঝা সম্ভব হওয়া সত্ত্বেও মির্যা কাদিয়ানীর কথার মর্ম বুঝা কেন সম্ভব হবেনা, তা আমাদের বোধগম্য নয়। তবে কি কাদিয়ানী সম্প্রদায় মির্যাকে আল্লাহ ও রাসূল থেকেও বড় এবং শ্রেষ্ঠ সাব্যস্ত করতে চাচ্ছে! নাউযুবিল্লাহ।",
                "2 মির্যা সাহেব হাদীসের ভবিষ্যৎবাণী অনুসারে প্রতিশ্রুত \"মসীহ মওউদ\"। তাই অন্যরা ভুল করলেও তিনি ভুল করতে পারেন না। কেননা রাসূল (সা.) মসীহে মওউদ সম্পর্কে \"হাকামান আদালান\" (ন্যায়পরায়ণ প্রশাসক) বলে গেছেন।<br><br>উত্তরঃ মির্যা 'মসীহ মওউদ' (আগমনকারী ঈসা) হবার দাবীতে একজন জঘন্য মিথ্যাবাদী। কারণ, বুখারী শরীফের \"কিতাবুল আম্বিয়া\" পর্বে উল্লিখিত হাদীসে এসেছে ((والذي نفسى بيده ليوشكن ان ينزل ابن مريم فيكم حكما عدلا)) অর্থাৎ \"কসম সেই সত্তার যার হাতে আমার প্রাণ, অচিরেই মরিয়ম পুত্র (ঈসা) তোমাদের মাঝে একজন ন্যায়পরায়ণ প্রশাসক হিসেবে অবশ্যই নাযিল হবেন।\"  এখানে মোটা দাগে বিশেষভাবে কয়েকটি পয়েন্ট উল্লেখযোগ্য। (১) আগমনকারী ব্যক্তিটি হযরত মরিয়মের পুত্র হযরত ঈসা (আ)-ই হবেন। রাসূল (সা.) এ ভবিষ্যৎবাণী শপথ বাক্য সহকারে বলে গেছেন (২) তিনি নাযিল হবেন। মুসনাদে বাজ্জার-এর বিশুদ্ধ একটি বর্ণনায় এসেছে যে, ঈসা মসীহ 'আকাশ' থেকে নাযিল হবেন (৩) তিনি হযরত বিবি মরিয়মের পুত্র (৪) তিনি একজন ন্যায়পরায়ণ রাষ্ট্রপ্রশাসক হবেন। যেহেতু তিনি রাষ্ট্রীয় কর (টেক্স) মওকুফ করবেন। কিন্তু আমরা দেখতে পাচ্ছি যে, এসবের একটিও মির্যা গোলাম আহমদের সাথে যায় না। সুতরাং মির্যা কাদিয়ানী 'মসীহ ঈসা' দাবীতেও একজন মিথ্যাবাদী প্রমাণিত। মজার ব্যাপার হল, মির্যা কাদিয়ানী নিজেই তার একটি রচনায় লিখে গেছে যে, রাসূলুল্লাহ (সা.) আল্লাহর পক্ষ থেকে ওহীর ভিত্তিতে  কসম খেয়ে যা বলেছেন তার ব্যতিক্রম কীভাবে হতে পারে? এই ক্ষেত্রে এই কসমটি সাব্যস্ত করছে প্রদত্ত সংবাদটি বাহ্যিক অর্থেই পুরো হবে, এর রূপক অর্থ করা যাবেনা আর কোনো ব্যতিক্রমও হবেনা। আর যদি তাই হয় তাহলে কসম খেয়ে কী লাভ? অতএব অনুসন্ধিৎসু ও গবেষকের ন্যায় চিন্তা করে দেখ।\" (হামামাতুল বুশরা [বাংলা] পৃষ্ঠা নং ২৭; [উর্দু] ১৪; রূহানী খাযায়েন [উর্দু] ৭/১৯২)। কাজেই মির্যার 'রূপক মসীহ' দাবী তার নিজেরই নীতির আলোকে বাতিল ও ভন্ডামী প্রমাণিত হল।",
                "3 সত্যের বিরোধিতা আগেও ছিল, এখনো হচ্ছে; আগামীতেও থাকবে। সুতরাং অন্য ফেরকার মুসলমান কর্তৃক কাদিয়ানীদের বিরোধিতা হওয়াই স্বাভাবিক। আর এটি তাদের সত্য হওয়ারই দলীল!<br><br>উত্তরঃ মির্যা কাদিয়ানী একজন মিথ্যাবাদী, সে কথা তো পূর্বেই প্রমাণিত হল। আরেকটি কথা হচ্ছে, বিরোধিতা হওয়াই সব সময় সেটিকে 'সত্য' হওয়ার দলীল বলা অজ্ঞতা আর নির্বুদ্ধিতা ছাড়া কিছুই না। কেননা, মাহদী দাবীদার আলী মুহাম্মদ বাব কর্তৃক প্রতিষ্ঠিত 'বাবী জামাত'-এরও তুমুল বিরোধিতা হয়েছিল। এরপর মসীহ দাবীদার বাহাউল্লাহ ইরানীর 'বাহায়ী জামাত'-এরও তুমুল বিরোধিতা হয়েছিল। এ দুটি জামাত কিন্তু ইসলামের নামেই তৈরি হয় সেই ১৮৪৪ সালের পর। এখন কাদিয়ানীরা কি এ দল দুটিকে সত্য মানবে? সঠিক হিসেবমতে, এ দুই দলের অনুসারীদের সংখ্যা পৃথিবীময় কাদিয়ানীদের চেয়েও অনেক বেশি।  বলাবাহুল্য, কাদিয়ানীরা নিজের সংখ্যা কল্পনাতীত বাড়িয়ে বলতে খুব অভ্যস্ত। তারা তাদের সংখ্যা ২০ কোটিও দাবী করে। অথচ তারা সারা বিশ্বে কোনোমতেই ১৫ লাখের বেশি হবেনা। বাংলাদেশে তাদের দাবীমতে সংখ্যায় ১ লাখ, কিন্তু সঠিক হিসেবমতে, তারা ২০ হাজারের বেশি হবেনা। কাদিয়ানীদের একটি চাঁদার নাম হচ্ছে 'তাহরীকে জাদীদ'। যেটিতে অংশগ্রহণ করা সব বয়সী কাদিয়ানীদের জন্য বাধ্যতামূলক। কিন্তু প্রতিবছর হিসেব করলে দেখা যায়, এতে অংশগ্রহণকারীদের সংখ্যা কোনোভাবেই পাঁচ হাজারের উপরে উঠেনা। জ্ঞানীদের জন্য ইশারায় যথেষ্ট।",
                "4 হাদীসে এসেছে উম্মতে মুহাম্মদীয়া ৭৩ ফেরকা হবে। এদের ৭২ ফেরকা দোজখে যাবে আর ১টি মাত্র ফেরকা বেহেশতি। সুতরাং ৭২ ফেরকার লোকেরা এই ১টি ফেরকাকে অর্থাৎ \"আহমদী জামাত\"কে কাফের বলবে, এটাই স্বাভাবিক।<br><br>উত্তরঃ এগুলো সস্তা যুক্তি মাত্র। এ সমস্ত যুক্তিতে কখনো মুক্তি মেলবেনা। শুধুমাত্র অশিক্ষিত আর নির্বোধরাই এগুলো বলে। যাইহোক, এবার মির্যা কাদিয়ানী 'তেয়াত্তর ফেরকা' এর সৃষ্টি নিয়ে কী লিখেছে তা একটু পড়ে দেখুন! সে লিখেছে ((تمہارے ہاتھ میں کیا ہے؟ بجز ان حدیثوں کے جو تہتر فرقوں نے بوٹی بوٹی کرکے باہم تقسیم کر رکہی ہیں ۔)) অর্থাৎ তোমাদের হাতে সেসব হাদীস ছাড়া আর কিবা আছে যেগুলো ৭৩ ফেরকার লোকেরা টুকরো টুকরো করে ভাগ ভাটোয়ারা করে রেখেছে!? (রূহানী খাযায়েন খণ্ড নং ১৭ পৃষ্ঠা নং ৪৫৬)। \"পাক্ষিক আহমদী\" নামের সাময়িকীতে যতসম্ভব মির্যার সেই কথারই প্রতিধ্বনি রয়েছে এভাবে  যে, \"এই যে তেয়াত্তর দল এই তেয়াত্তর দলই আহমদিয়া জামাতকে কাফির বলিয়া গণ্য করে\"। (রেফারেন্স পাক্ষিক আহমদী ৩১ ডিসেম্বর,২০১৮ ঈসাব্দ পৃষ্ঠা নং ৩৮; ০৪/০৯/১৪৪০ হিজরী)। আরো মজার ব্যাপার হল, খোদ মির্যা কাদিয়ানীর বইতে একথাও লিখা আছে যে, \"উম্মতে মুহাম্মদীয়া তৃতীয় শতাব্দির পরে তেয়াত্তর ফেরকায় বিভক্ত হইয়া গিয়েছে। (দেখুন, হাকীকাতুল ওহী [বাংলা] ৩৬)। সুতরাং কাদিয়ানীরা ইসলামের নামে সৃষ্ট ৭৩ উপদলের বাহিরে সম্পূর্ণ নতুন একটি গোষ্ঠী হওয়াই পরিষ্কার হয়ে গেল। অর্থাৎ কাদিয়ানীরা সম্পূর্ণ নতুন একটি ধর্মাবলম্বী, যার সাথে ইসলামের কোনো সম্পর্ক নেই।",
                "5 দুনিয়ার ২১৩টি রাষ্ট্রে আহমদীয়া জামাত (কাদিয়ানীরা) বিজলির গতিতে পৌছে গেছে। এটাই প্রমাণ করে যে, এটি আল্লাহর জামাত। এটিকে ধ্বংস করা কারো সাধ্য নেই। আরেকটি কথা এই যে, মির্যা সাহেব মিথ্যা হলে তিনি দীর্ঘ জীবন লাভ করতে পারলেন কীভাবে? কেন ধ্বংস হয়ে গেলেন না?<br><br>উত্তরঃ বিজলির গতিতে কোনো জামাত বা গোষ্ঠী সারা দুনিয়ায় পৌছে যাওয়াই সেটি \"সত্য\" হওয়ার যুক্তিটা সম্পূর্ণ দুর্বল। কারণ বাহাউল্লাহ ইরানী ১৮৬৩ সালে 'মসীহ' দাবী করার পর আরো ২৯ বছর বেঁচে ছিলেন! এমনকি বিশ্বের ২২১টি দেশ ও স্থানে এই সম্প্রদায়ের অস্তিত্ব পাওয়া যায়। দ্য ব্রিটানিকা বুক অফ দ্য ইয়ার (১৯৯২-বর্তমান) বইটি ২০০২ সালে দেশের উপস্থিতির সংখ্যাকে ভিত্তি করে ধর্মের বর্ধনশীলতার একটি হার প্রকাশ করেছে। এই জরিপ অনুসারে বাহায়ী ধর্ম বিশ্বের দ্বিতীয় বৃহত্তম বর্ধনশীল স্বাধীন ধর্ম। ব্রিটানিকা দাবি করেছে, বিশ্বের ২২১টি দেশ ও স্থানে এই ধর্মের অস্তিত্ব আছে। সেই সাথে বিশ্বে প্রায় ২,১০০ জাতিগত, বর্ণভিত্তিক, ও উপজাতীয় জনগোষ্ঠীর মধ্যে এই ধর্মের অনুসারী রয়েছে। এছাড়াও বিশ্বের প্রায় ৮০০টি ভাষাভাষীর মানুষের মধ্যে এই জামাতের অস্তিত্ব বিদ্যমান, এবং সবমিলিয়ে বিশ্বব্যাপী এই ধর্মের অনুসারীর সংখ্যা প্রায় ৭০ লক্ষ। ২০০৭ সালে এফপি ম্যাগাজিনের এক জরিপ অনুসারে বিশ্বে বাহাই ধর্মের অনুসারী বৃদ্ধির হার ১.৭%। এবার বাহায়ী জামাতকে কী বলবেন? বাহাউল্লাহ কিংবা তার জামাতকে কি সত্য বলবেন? আরেকটি কথা এই যে, মির্যাপুত্র মির্যা বশির উদ্দিন মাহমুদের ভাষ্যমতে, মির্যা কাদিয়ানীর ১৯০১ সালের পূর্বে সে তার দাবীকৃত নবুওয়তকে 'মুহাদ্দাসিয়ত' শব্দে ব্যাখ্যা করেছে এবং সে তার দাবীকৃত নবুওয়তকে জুঝী নবুওয়ত বা অসম্পূর্ণ নবুওয়ত বলেই আখ্যা দিয়েছে। (মির্যাপুত্র রচিত বইয়ের সমষ্টি 'আনওয়ারুল উলূম' ২/৪৪৪-৪৫ দ্রষ্টব্য)। এমতাবস্থায় মির্যা কাদিয়ানী নবুওয়তের দাবী করে মাত্র ৭ বা ৮ বছরই বেঁচেছিল বলা যেতে পারে! এখন নবী দাবীদার কোনো মিথ্যাবাদী যদি ৭ বা ৮ বছর বেঁচে থাকার কারণে সে যদি 'সত্য নবী' বলে সাব্যস্ত হয়; তাহলে প্রভু দাবীদার ফেরাউনকে কী বলা যায়? উল্লেখ্য, ফেরাউন প্রভু দাবী অবস্থায় কয়েকশো বছর বেঁচে ছিল।",
                "6 অ-আহমদীরা যতই বিরোধীতা করবে ততই আহমদীয়ত সারা বিশ্বে বৃদ্ধি পেতে থাকবে। এই বছর-ও প্রায় ছয় লক্ষ নতুন করে বয়াত নিয়েছে। তাই আহমদীয়ত সত্য! সারা দুনিয়াতে আহমদীরা (কাদিয়ানীরা) বর্তমানে ২৬ কোটিরও বেশি। সুতরাং আমরাই সত্য!<br><br>উত্তরঃ কাদিয়ানীরা যে মিথ্যা এবং সুস্পষ্ট ধোকার আরেক নাম তা এখন সম্পূর্ণ বিতর্কের ঊর্ধ্বে একটি প্রতিষ্ঠিত সত্য। এখন বাকি থাকল, ছয় লক্ষ প্লাস বয়াতের দাবী! আমি এর প্রতিউত্তরে তাদেরই একজন সাবেক কাদিয়ানী মুরুব্বী ও লাহোরের (পাকিস্তান) অধিবাসী 'জেহলম' জেলার সাবেক আহমদী ভাইস প্রেসিডেন্ট (নায়েবে আমীর) প্রফেসর মালিক মনোয়ার আহমেদ এর একটি বক্তব্য উল্লেখ করব। তিনি ২০০১ সালে ইসলাম কবুল করে সাংবাদিকদের একটি প্রশ্নের উত্তরে বলেছেনঃ \"২০০০ সালে আমাকে কেন্দ্র (লণ্ডন) থেকে ৩০০ জন বয়াত করানোর টার্গেট নিতে বলা হল। আমি মাত্র তিনজন প্রস্তুত করি। কিন্তু ইংল্যান্ডের সালানা জলসায় ৪১৩০৮৯৭৫ (চার কোটি ১৩ লক্ষ) নতুন বিশ্ব বয়াতের খবর প্রকাশ করা হল। আর আমাকে জানানো হল 'আপ কা টার্গেট পুরা হো গী' (অর্থাৎ আপনার টার্গেট পূর্ণ হয়ে গেছে)। তারপরের বছর অর্থাৎ ২০০১ সালে আমাকে সংখ্যা বাড়িয়ে  ৩০০০ জনের টার্গেট নিতে বলা হল। আমি একজনকেও প্রস্তুত করতে পারিনি। কিন্তু ওদিকে বিশ্ব বয়াত থেকে ৮১০০৬৭২১ (আট কোটি দশ লক্ষ) জনের নতুন বয়াতের ঘোষণা দিয়ে দেয়া হল। (দৈনিক আল ফজল [কাদিয়ানী অফিসিয়াল উর্দূ দৈনিক পেপার] ৩রা আগস্ট ২০০৫ ইং কপি দ্রষ্টব্য)। আমি আশ্চর্য হলাম। জেলা আমীরকে প্রশ্ন করলাম। আমাকে উত্তর দেয়া হল, তুম খামুশ রাহো (অর্থাৎ তুমি চুপ থাক)। জামাতের ক্ষতি হয় এমন কিছু করবানা, খবরদার! তিনি আমাকে যুক্তি দিলেন, যদিও তোমার এখান থেকে কেউ বয়াত হয়নি, কিন্তু দুনিয়ার অন্যান্য জায়গা থেকে তো নিশ্চয়ই হয়েছে! তখন আমি বললাম, আমি আমার আশেপাশেও খবর নিয়েছি। সব জায়গায় আমার মতই অবস্থা এবং সবাই আপনার মতই একই কথা বলছে!\" (প্রমাণ হিসেবে প্রফেসর মনোয়ার আহমদের মুখ থেকেই শুনে নিন <strong>youtubelink[1])</strong>  .... তারপরই তিনি ২০০১ সালে কাদিয়ানীদের বিশ্ব বয়াতের এই ড্রামা'র মুখোশ উন্মোচন করে সপরিবারে ইসলামে ফিরে আসেন। এখানে আরেকটি তথ্য প্রকাশ করা জরুরি। সম্প্রতি ফিলিস্তিন বংশোদ্ভূত ইকরিমা নজমি নামের একজন কাদিয়ানী মুরুব্বী তার সোস্যাল মিডিয়ার ফেইসবুক আইডিতে লিখেছেন যে, সারা দুনিয়ায় ২০০৪ সালে কাদিয়ানীরা সংখ্যায় মাত্র তিন লাখ ছিল। উল্লেখ্য ইকরিমা নজমি এমন এক ব্যক্তি যিনি লন্ডনে মির্যা মাসরূর আহমদের উপাসনালয়ে প্রায় ১১ বছর মুয়াজ্জিনের দায়িত্ব পালন করেছেন। অতপর ২০১৮ সালে কাদিয়ানীধর্ম ত্যাগ করে ইসলাম কবুল করেন। সুতরাং আপনাদের নিকট কুরআন হাদীস বাদ দিয়ে বিশ্ব বয়াতি ড্রামা খুব গুরুত্বপূর্ণ হলেও তা আমাদের নিকট কোনোই গুরুত্ব রাখেনা।", "<a href=\"https://youtu.be/MBm76GbFwuY)\">[1]https://youtu.be/MBm76GbFwuY)</a> <p></p>",
                "7 সব নবীই বিরোধীতার সম্মুখীন হয়েছিলেন। তাই মির্যা কাদিয়ানীও বিরোধীতার সম্মুখীন হবেন এমনটাই স্বাভাবিক। আর আল্লাহ তাকে ওহী(?) দ্বারা জানিয়ে দিয়েছেন যে, সারা দুনিয়ায় তিনি তার জামাতকে পৌঁছিয়ে দেবেন। আজ তাই হচ্ছে।<br><br>উত্তরঃ কাদিয়ানীদের কথাতেই পরিষ্কার প্রমাণ পাওয়া যায় যে, তারা মির্যাকে \"নবী\" হিসেবেই মান্য করে। নতুবা \"সব নবীই বিরোধীতার সম্মুখীন হন\" এইধরণের উদাহরণ টানার মানে কী? যাইহোক, কোনো দাবীদার ব্যক্তি বিরোধিতার সম্মুখীন হওয়াই তার সত্য হওয়ার প্রমাণ নয়। কেননা ইতিহাস সাক্ষী, বহু মিথ্যাবাদী তাদের মিথ্যা দাবীর কারণে জনরোষের স্বীকার হয় এবং হত্যা পর্যন্ত হয়। সাহাবাদের যুগে মুসাইলামা কাজ্জাব আর অষ্টাদশ শতাব্দীর ইরানী বংশোদ্ভূত আলী মুহাম্মদ বাব সহ অনেকে এর প্রমাণ। ইতিহাস সাক্ষী, ১৮৫১ সালে তৎকালীন ইরান সরকার \"বাবী জামাত\" এর প্রতিষ্ঠাতা আলী মুহাম্মদ বাবকে 'ইমাম মাহদী' দাবীর পর ফায়ারিং স্কোয়াডে অমানুষিক কায়দায় হত্যা করে। অনুরূপ বাহায়ী জামাতের প্রতিষ্ঠাতা ও মসীহ এবং রাসূল দাবীদার বাহাউল্লাহ ইরানীও প্রথমে ইরান থেকে ইরাক নির্বাসিত হন। তার কিছু দিন পর ইরানি পুলিশের হাতে গ্রেপ্তার হয়ে আমৃত্যু জেল খাটেন। তার মৃত্যুর পর তার সেই বাহায়ী জামাত আজ পর্যন্ত পৃথিবীর প্রায় ২২১ টি রাষ্ট্রে ছড়িয়ে ছিটিয়ে আছে। সুতরাং কাদিয়ানীদের সমস্ত যুক্তিই বানোয়াট ও দুর্বল।",
                "8 মির্যার সত্যতা জানতে চাইলে, খোদার নিকট দোয়া করুন আর ইস্তিখারাহ করুন। দেখবেন চল্লিশ দিনের মধ্যেই ফল পেয়ে যাবেন।<br><br>উত্তরঃ ইস্তিখারাহ তো দুনিয়াবী বিষয়ে আল্লাহর কাছ থেকে দোয়া এবং সালাতের মাধ্যমে সঠিক দিক নির্দেশনার জন্য। কাজেই নবী দাবীদারের সাথে ইস্তিখারাহ এর কোনো সম্পর্ক থাকতে পারেনা। যদি এর আদৌ কোনো সম্পর্ক থাকত তাহলে মুসায়লামা কাজ্জাব যখন নবী দাবী করেছিল, সে সময় সাহাবীরাও তার দাবীকে ইস্তিখারাহ-এর আলোকেই দেখতেন, জিহাদের পথে হাঁটতেন না। সুতরাং কাদিয়ানীরা ইস্তিখারাহ-এর টোপ ফেলে সাধারণ মানুষকে ধোকা দিচ্ছে সেকথা আবারও প্রমাণিত হল। এবার ইস্তিখারাহ বিষয়ে ইসলামের বিধানটি জেনে রাখুন! মাসয়ালা হচ্ছে, শরীয়তের পূর্ব মীমাংসিত কোনো বিষয়ে কনফিউশন হয়ে ইস্তিখারাহ করা নাজায়েজ ও হারাম। বুখারী শরীফের শ্রেষ্ঠ ব্যাখ্যাকারক, ইমাম ইবনে হাজার আসকালানী (রহ.) লিখেছেন ((فإن الواجب و المستحب لا يستخار فى فعلهما و الحرام والمكروه لا يستخار فى تركهما . فتح البارئ كتاب الدعوات)) অর্থাৎ ওয়াজিব এবং মুস্তাহাব বিষয়ে তা পালন করা আর না করার ক্ষেত্রে ইস্তিখারাহ বিধিবদ্ধ নয়। কোনো হারাম বা মাকরূহ বিষয়ে তা বর্জন করা আর না করার ক্ষেত্রেও ইস্তিখারাহ বিধিবদ্ধ নয়। (সূত্র : ফাতহুল বারী শরহে বুখারী : কিতাবুদ দা'ওয়াত, বাব ৪৮; খন্ড ১৪ পৃষ্ঠা ৪১৮)। এতে বুঝা যায়,  ইস্তিখারাহ হতে হবে দুনিয়াবি কোনো বিষয়ে। ইসলামের আলোকে যেই বিষয়টি পূর্ব থেকে মীমাংসিত ও ইজমায়ে উম্মত দ্বারা সুপ্রতিষ্ঠিত সেই বিষয়ে কনফিউশন হওয়া ও নতুন করে সমাধান চাওয়ার নিয়তে ইস্তিখারাহ করা নাজায়েজ এবং হারাম। উদাহরণস্বরূপ, আপন ভাইয়ের সাথে বোনের বিয়ে হারাম, এটি পূর্ব মীমাংসিত বিষয়। তাই এই বিষয়ে কনফিউশন হওয়া এবং ইস্তিখারাহ করা নাজায়েজ। তদ্রুপ নবুওতের দরজায় সীল লেগে যাওয়া এবং ঈসা (আ.) জীবিত থাকা ও তাঁর দ্বিতীয়বারে আগমন করার বিষয়ও। অপ্রিয় হলেও সত্য যে, ইস্তিখারাহ এর শরয়ী বিধান সম্পর্কে অজ্ঞতা হেতু বহু সরলমনা মুসলমান ধোকা খেয়ে কাদিয়ানী হয়ে যাওয়ার ঘটনাও কম ঘটেনি। তাই মির্যা কাদিয়ানীর বিষয়ে ইস্তিখারাহ করার উক্ত পরামর্শ সম্পূর্ণভাবে পরিত্যাজ্য ও বাতিল।",
                "9 আমরা আহমদীরা (কাদিয়ানীরা) সারা দুনিয়াতে এক ও অভিন্ন জামাত। আমাদের খলীফা আছে। আমাদের বায়তুলমাল আছে। আর অপর দিকে অন্যরা নানা ফেরকায় বিভক্ত। সুতরাং আমরাই সঠিক তাতে কোনো সন্দেহ নেই।<br><br>উত্তরঃ যদি জিজ্ঞেস করা হয় যে, ইসলামের দৃষ্টিতে \"খলীফা\" এর সংজ্ঞা কী, তখন আপনাদের আর কোনো উত্তর থাকেনা! কেননা, ব্যবহারিক অর্থে খলীফা বলতে রাষ্ট্রপ্রধানকে বুঝায়। যেমন, ইসলামের চার খলীফা : আবুবকর, উমর, উসমান এবং আলী। প্রত্যেকে ছিলেন রাষ্ট্র প্রধান। নির্দিষ্ট ভুখন্ডের উপর তাদের প্রত্যেকেরই দখল ছিল। তাদের নির্দিষ্ট সামরিক ফোর্স ছিল। তার পরেই বায়তুলমাল-এর প্রশ্ন আসবে। এখন বলুন, আপনাদের কথিত খলীফা মির্যা মাসরূর আহমদ কত বর্গ কিলোমিটার ভুখন্ডের উপর দখল প্রতিষ্ঠা করেছেন? তার খিলাফত রাষ্ট্রের রাজধানী কোথায়? সামরিক ফোর্স কোথায়? কাজেই ভন্ডামি ছাড়ুন। মানুষ আগের মত এত বোকা নেই!<br><br>তারপর রইল কাদিয়ানী জামাতের মধ্যকার বিভিন্ন দল উপদল আছে কিনা? উত্তরে বলা হয় যে, ২০০৮ সালের ভেতরেই কাদিয়ানী জামাত কম বেশি প্রায় ৮টি দল উপদলে বিভক্ত হয়ে যায়। তাদের মধ্যে, আহমদীয়া কমিউনিটি (মির্যা মাহমুদ গ্রুপ), লাহোরী মুভমেন্ট (মুহাম্মদ আলী গ্রুপ), জামাতে আহমদীয়া ইসলাহ পছন্দ, জামাতে আহমদীয়া আল মুসলিমীন, গ্রীন আহমদীয়ত, জামাতে আহমদীয়া সহীহ ইসলাম, জামাতে আহমদীয়া হাকীকী এবং আনওয়ারুল ইসলাম মুভমেন্ট অফ আফ্রিকা। সংক্ষেপে। কাজেই স্যোসাল মিডিয়ার এ যুগে এসে আপনারা দয়া করে এভাবে মিথ্যার আশ্রয় নেবেন না! আপনাদের উচিত, সবাইকে এক পাল্লায় পরিমাপ না করা।",
                "10 একমাত্র আহমদীরা (কাদিয়ানীরা)ই ঈসা (আ.)-কে মৃত প্রমাণের মাধ্যমে খ্রিষ্টানধর্মকে মৃত সাব্যস্ত করে থাকে। অপর দিকে অন্যান্য মুসলমান ঈসা (আ.)-কে জীবিত বিশ্বাস করে। ফলে তারা খ্রিষ্টানদের নবী ঈসা (যিশুখ্রিস্ট)কে জীবিত রেখে ঈসায়ী ধর্মকেও জীবিত রাখলো। সুতরাং আমরা (কাদিয়ানীরা)ই সঠিক ইসলামের অনুসারী।<br><br>উত্তরঃ আপনাদের বড় সমস্যা হল, আপনারা মির্যা কাদিয়ানীর বইপুস্তকে যা পান তা-ই ইসলামী দর্শন ভেবে বসে থাকেন! অথচ মির্যা কাদিয়ানী তার 'নূরুল হক' বইয়ের ১ম খন্ডের ৫০ নং পৃষ্ঠায় মূসা (আ:) সম্পর্কে লিখেছেন ((فرض علينا أن نؤمن بأنه حيي فى السماء و لم يمت و ليس من الميتين)) অর্থাৎ আমাদের উপর একথা বিশ্বাস রাখা ফরজ যে, নিশ্চয়ই তিনি (মূসা) আকাশে জীবিত, তিনি মৃত্যুবরণ করেননি এবং মৃতদের অন্তর্ভুক্তও নন। (রূহানী খাযায়েন ৮/৬৮-৬৯ দ্রষ্টব্য)।  সম্পূর্ণ পৃষ্ঠাটি পড়ে দেখুন। উপরে মূসা (আ.) এর দীর্ঘ আলোচনা শেষে পরের পৃষ্ঠায় সে হুবহু এটাই লিখেছে। এবার আপনার যুক্তিতেই ফিরে যাওয়া যাক। খ্রিষ্টানদের নবী ঈসা (যিশুখ্রিস্ট)কে জীবিত রাখার অর্থ যদি ঈসায়ী ধর্মকে জীবিত রাখা হয়, তাহলে মূসা (আ.)-কে জীবিত রেখে মির্যা কাদিয়ানী কী সাব্যস্ত করল? এজন্যই বলি, সাধারণ কাদিয়ানীরা মির্যার বইপুস্তকে কী লিখা আছে সে সম্পর্কে না জানার দরুন পুরোপুরি অন্ধকারে।",
                "11 ইসলামের প্রাথমিককালেও অনেকে মুরতাদ হয়ে যায়। জনৈক কাতেবে ওহীও মুরতাদ হয়ে গিয়েছিল। কাজেই আরব আহমদি খলিফা খ্যাত ডক্টর হানী তাহের, ইংল্যান্ড আহমদি খলীফার মসজিদুল ফতূহ এর নায়েবে ইমাম ইকরামা নজমি, মিশরের আহমদী মু'আল্লিম ইনসার্জ হাসানুল হামদান আর কেন্দ্রীয় নায়েবে আমীর (মিশর) মুহাম্মদ উরফা কিংবা লাহোরের জেহলম জেলার নায়েবে সদর মুরুব্বী প্রফেসর মনোয়ার আহমদ প্রমুখ তারাও কাদিয়ানীয়ত ত্যাগ করে মুরতাদ হয়েছেন বলে বিরোধীদের এত খুশি হওয়ার কারণ নেই। মরা পাতা ঝরে গেলেই ভাল!!<br><br>উত্তরঃ প্রথমত, শরীয়তের পরিভাষায় সাধারণ অর্থে মুরতাদ বলতে ধর্ম-ত্যাগী ব্যক্তিকে বুঝায়। এখন কেউ মির্যাকে ত্যাগ করার কারণে 'মুরতাদ' আখ্যায়িত হওয়ার অর্থ 'কাদিয়ানীয়ত' যে আলাদা একটি ধর্ম তা কি প্রমাণ করা নয়? অবশ্যই। দ্বিতীয়ত, জনৈক কাতেবে ওহী সাহাবী মক্কা বিজয়ের দিন বা তারই আগে স্বেচ্ছায় পুনরায় ইসলামে ফিরেও এসেছিলেন এবং আমৃত্যু ইসলামের উপরই ছিলেন। তিনি সাময়িকভাবে ইসলাম ত্যাগ করেছিলেন ঠিকই, কিন্তু এজন্য তিনি না কুরআনকে ভুল আখ্যা দিয়েছেন আর না মুহাম্মদ (সা.)-কে মিথ্যাবাদী আখ্যা দিয়েছেন; বরং নিজেই নিজেকে দুষেছেন এবং নিজ ভুলের জন্য অনুতপ্ত হয়ে তাওবা করেছেন। তিনি স্বেচ্ছায় মদীনা ছেড়ে মক্কায় চলে যান। আবার নিজের ইচ্ছায় ইসলামে ফিরে আসেন। সাহাবীর নাম ছিল আব্দুল্লাহ ইবনে সা'দ ইবনে আবী সারাহ (রা.)। পক্ষান্তরে ২০১৭ সালে ডক্টর হানী তাহের সহ সবাই মির্যা কাদিয়ানীকে মিথ্যাবাদী এবং ভন্ড আখ্যা দিয়েছেন। তাহলে কিসের সাথে কী! বলে রাখা জরুরি, আরব বিশ্বের বর্তমান শ্রেষ্ঠ ফকীহ ও হাদীসবিশারদ শায়খ সালিহ আল মুনাজ্জিদ উক্ত সাহাবী সম্পর্কে লিখেছেন, ((ولم نقف على رواية صحيحة الإسناد أن عبد الله بن أبي سرح كان يحرِّف الوحي)) অর্থাৎ আমরা কোনো বিশুদ্ধ বর্ণনার মাধ্যমে জানতে পারিনি যে, আবদুল্লাহ ইবনে আবী সারাহ (রা.) ওহীর বিকৃতি ঘটিয়েছিলেন। সুতরাং বলা যেতে পারে যে, পবিত্র কুরআনে আবদুল্লাহ ইবনে আবী সারাহ-এর কথা ঢুকে গেছে বা আবদুল্লাহ ইবনে আবী সারাহ বুঝতে পেরেছিলেন যে, কুরআন আল্লাহর পক্ষ থেকে নয়, এ জাতীয় দাবি সম্পূর্ণ বাতিল। এ সংক্রান্ত এমন কোনো সহীহ দলীল নেই যা দিয়ে কোনো যুক্তি বা প্রমাণ প্রতিষ্ঠা করা যেতে পারে।",
                "12 কাদিয়ানীয়ত ছেড়ে কোন ইসলামে ফিরে যাব? শীয়া, সুন্নী....... ইত্যাদি কোন ফেরকার ইসলামে ফিরে গেলে সঠিক ইসলামে ফিরে যাওয়া হবে?<br><br>উত্তরঃ প্রথমকথা হল, মনে করুন কাদিয়ানীয়ত ছেড়ে কেউ শীয়া বা সুন্নী....... ইসলামের কোনো একটি উপদলে চলে গেল! অন্ততপক্ষে তাতেও তার ঈমানটা রক্ষা পাবে, যদি না সে সুস্পষ্ট কোনো কুফর বা শিরকে জড়িত হবে। কেননা সে মুহাম্মদ (সা.)-এর পরে দ্বিতীয় আর কাউকে 'নবী' মেনে নেবেনা। ফলে তার ধর্মকর্মে দুর্বলতার কারণে সে ব্যক্তি সাময়িক শাস্তি ভোগ করলেও একটি সময় ঈমানের কারণে সে নাজাত পাবে, ইনশাআল্লাহ। উল্লেখ্য, খতমে নবুওয়তের আকীদাকে সমুন্নত রাখার ক্ষেত্রে ইসলামের মধ্যকার সকল দল উপদল এক ও অভিন্ন। এতে কারোই দ্বিমত নেই। সংক্ষেপে।"
            ]
        }
    ]
}