{
    "questions" : [
        {
            "question" : "কাদিয়ানীদের ইসলামে ফেরানো কঠিন কেন?",
            "answer" : [
                "১৯৯৭ সাল। আহমদ করীম শেখ তথা এ.কে শেখ সাহেব কাদিয়ানী মতবাদ ত্যাগ করে ইসলামে ফিরে আসেন। তিনি ১৯৪৭ সালে জন্মগ্রহণ করেন ভারতের পাঞ্জাব রাজ্যের গুরুদাসপুর জেলার 'কাদিয়ান' গ্রামে। তার দাদী ছিলেন মির্যা গোলাম আহমদ কাদিয়ানীর হাতে বয়াত নেয়া মির্যায়ী কথিত মহিলা সাহাবী। শেখ সাহেব বর্তমানে কানাডায় বসবাস করছেন। ইউটিউবে এ.কে শেখ সাহেবের দু'টি খুব জনপ্রিয় চ্যানেল হচ্ছে- Ex Ahmadi এবং Zaitoon FM ((1))। তাঁর দাওয়াতে পশ্চিমা বিশ্বের অগণিত উর্দূ ও ইংরেজি ভাষী কাদিয়ানীর ইসলাম গ্রহণকরার সৌভাগ্য হয়। এ.কে শেখ সাহেব কী কারণে কাদিয়ানী ধর্মমত ত্যাগ করে ইসলামে ফিরে এসেছিলেন সে সম্পর্কে তিনি তাঁর ইন্টারভিউতে বিস্তারিত বলেছেন। এখন প্রশ্ন হল, মির্যা কাদিয়ানী নিজের ইলহামের (ঐশী অনুপ্রেরণা) দাবীতে একজন জঘন্য মিথ্যাবাদী, একথা পরিষ্কার জানা সত্ত্বেও বহু কাদিয়ানী 'আহমদীয়া কমিউনিটি'র সাথে সম্পর্ক ছিন্ন করেনা! এর কী কারণ? একটি লাইভ প্রোগ্রামে মুহতারাম এ.কে শেখ সাহেবও হুবহু একই ধরণের প্রশ্নের সম্মুখীন হন। আজকে এখানে এ.কে শেখ সাহেবের বক্তব্য উদ্ধৃত করব এবং উল্লিখিত প্রশ্নের উত্তর লিখব।", "<a href=\"https://youtu.be/uNMYW9ULDQ0?si=KArvUCuhgP6ByZUB\">(1) https://youtu.be/uNMYW9ULDQ0?si=KArvUCuhgP6ByZUB</a>", "এ.কে শেখ সাহেব বলেন, শুধুমাত্র ব্রেইন ওয়াশ কাদিয়ানী-ই 'কাদিয়ানীয়ত' ত্যাগ করেনা। কিন্তু যে ব্যক্তি নিজেকে সামান্য নিউটল করে মির্যায়ী বইপুস্তক ভালোমত পড়বে সে মির্যাকে ত্যাগ করতে অবশ্যই বাধ্য হবে। এর প্রমাণ ভুরি ভুরি। মিশরে কাদিয়ানী ধর্মমতের অনুসারী ১২০০ ছিল। সেখানকার কেন্দ্রীয় দুই কাদিয়ানী নেতা কাদিয়ানী ধর্মমত ত্যাগ করার মাত্র এক মাসের মাথায় ১০৫০ জন সর্বসাধারণ কাদিয়ানী তওবাহ করে এবং ইসলামে ফিরে আসে। এ ছাড়া শেখ রাহিল সাহেবের মত কাদিয়ানীদের শীর্ষ ধর্মপ্রচারক-ও ২০০৩ সালে সপরিবারে ইসলামে ফিরে আসেন। তাঁর জন্ম পাঞ্জাবে ১৯৪৮ সালে। তাকেও দীর্ঘদিন প্রশিক্ষণ দিয়ে প্রচারক হিসেবে জার্মানে পাঠানো হয়। জার্মানে দীর্ঘ অনেক বছর আহমদী জামাতের গুরুত্বপূর্ণ দায়িত্ব পালন করেন। মির্যা কাদিয়ানীর বই-পুস্তক সম্পর্কে সাধারণ কাদিয়ানীদের তেমন কোনো ধারণা না থাকায় তারা কিভাবে বিভ্রান্ত হচ্ছে-এ বিষয়ে তিনি অনেক লেখালেখি করেছেন, যা এখন ৭৪৪ পৃষ্ঠার এক বিশাল বই হিসাবে মুদ্রিত হয়ে মানুষের হাতে হাতে। বইয়ের নাম 'মাযামীনে রাহিল' (আহরার ফাউণ্ডেশন, লাহোর পাকিস্তান)। বর্তমানে তো যে হারে কাদিয়ানী উচ্চ শিক্ষিতদের মধ্যে ইসলামে ফেরার প্রতিযোগিতা চলছে তা বলে বুঝানো সম্ভব না। ", "এই তো বছর কতেক আগের কথা, ডক্টর হানী তাহেরও কাদিয়ানী ধর্মমত ত্যাগ করেছেন। তিনি ছিলেন একজন ফিলিস্তিনি আহমদী শীর্ষ মুরুব্বী। তাঁর উপাধি ছিল 'আরব আহমদী খলীফা' । তার কাজ ছিল আরব দুনিয়ার উলামা মাশায়েখদের কাউন্টার দেয়া। মির্যা কাদিয়ানীর উপর আরোপিত প্রশ্নগুলোর উত্তর দিয়ে তাকে সত্য ইমাম মাহদী ও মসীহ সাব্যস্ত করা। ডক্টর হানী তাহেরের ইসলাম কবুলের সময়টি ছিল ২০১৬ সালের সেপ্টেম্বর মাস। তিনি মাতৃভাষার দিক থেকে একজন আরবীয় হওয়ার পাশাপাশি আরবী ভাষার একজন বিদগ্ধ লিখক ও গবেষকও। তিনি কাদিয়ানীদের সংশোধন করার উদ্দেশ্যে আরবী ভাষায় ৩৫০ পৃষ্ঠার একটি বই রচনা করেছেন। তিনি মির্যা কাদিয়ানীর মিথ্যাগুলো একত্রিত করে  কাযিবাতে মির্যা  নামে দুই খণ্ডে গ্রন্থও রচনা করেছেন। তিনি  কাদিয়ানী মতবাদ  ত্যাগ করে ইসলাম কবুল করেছেন মূলত মির্যা কাদিয়ানীর অগণিত মিথ্যা আর জালিয়াতি সম্পর্কে পুরোপুরি নিশ্চিত হয়ে। তার ইসলাম কবুলের ঘটনায় পুরো কাদিয়ানী জামাত কেঁপে উঠে। ডক্টর ইকরিমা নজমির মত ব্যক্তিও প্রভাবিত হন। ডক্টর হানী তাহের পরিষ্কার ধরে ফেলেছেন যে, মির্যা কাদিয়ানী তার রচনাসমূহে ওহী-ইলহামের নামে আরবীতে সাহিত্যপূর্ণ যেসমস্ত বাক্য উল্লেখ করেছেন, সবই পূর্বের সাহিত্যিকগণের কিতাব থেকে আংশিক কিংবা হুবহু কপিপেস্ট। মির্যা কাদিয়ানীর \"নুযূলে মসীহ\" বইটিও বাহাউল্লাহ'র 'জহুরে মাহদী ওয়া মসীহ' বইয়ের সেইম টু সেইম নকল। মির্যা সাহেবের রচনায় আবু মুহাম্মদ উসমান আল হারীরী (মৃত. ১১২২ খ্রি.)-এর আরবী রচনা 'মাকামাতে হারীরী' থেকেও হুবহু কপিপেস্ট রয়েছে বলে প্রমাণ করেন তিনি। ডক্টর হানী তাহের এ জাতীয় আরো অনেক জালিয়াতি ধরে ফেলেছেন। ফলে তার পক্ষে এগুলো হজম করা সম্ভব হয়নি। তিনি ক্ষণস্থায়ী জীবনের উপর পরকালকে প্রাধান্য দিলেন। তওবাহ করে ইসলামের মূলধারায় ফিরে আসেন। ", "সুতরাং কাদিয়ানীদের ইসলামে ফিরে আসা কঠিন, এ কথা পুরোপুরি সত্য নয়। ", "তবে হ্যাঁ, কয়েক শ্রেণীর কাদিয়ানী ধর্মমতের অনুসারী আছেন যারা জেনে-বুঝেই উক্ত \"কাল্ট\" (কাদিয়ানী জামাত) থেকে বের হতে পারেনা। তাদের মধ্যে কিছু তো এমন আছে যারা কাদিয়ানী জামাতের দয়া-অনুগ্রহ নিয়ে বেঁচে আছে। কাদিয়ানীদের সহযোগিতায় ছেলেমেয়েদের বিদেশে পড়াশোনা করাচ্ছে। অথবা কাদিয়ানীদের সাথে বৈবাহিক সম্পর্ক স্থাপন করেছে। এমতাবস্থায় কাদিয়ানী কাল্ট থেকে বেরিয়ে গেলে সম্ভাব্য ক্ষতিগুলো তার চোখের সামনে ভাসতে শুরু করে। যার দরুন সে \"কাল্ট\" থেকে বেরিয়ে যাওয়ার সাহস পায় না। কিন্তু এমন পরিস্থিতিতেও বহু ভাগ্যবান মানুষের কথা বলতে পারব যারা দু'দিনের লোভ-লালসাকে তুচ্ছ ভেবে ইসলামে ফিরে এসেছেন। তাদেরকে ভয়-হুমকি কোনো ভাবে দমিয়ে রাখতে পারেনি।", "গ্রামগঞ্জের সর্বসাধারণদের আটকে রাখতে কথিত খলীফার বদ-দোয়া আর অভিশাপের ভয় দেখানো হয়। 'জামাত' ত্যাগ করলে বিপুল পরিমাণে আর্থিক ক্ষয়ক্ষতির মাশুল গুনতে হবে, সন্তান-সন্ততি ভবিষ্যতে কোনো কাজে আসবেনা, খোদায়ী আযাব ও গজবের নিচে থাকতে হবে! এজাতীয় অসংখ্য জুজুর ভয়-ভীতি দেখিয়ে মানুষকে আটকে রাখার চেষ্টা থাকে। এছাড়া জামাতের বিভিন্ন প্রোগ্রাম-টোগ্রামে তরুন-যুবকদের নানাভাবে ব্যস্ত রাখা হয়, আজ এ অনুষ্ঠান তো কাল ঐ প্রোগ্রাম; পরশু জলসা, তরশু মুসলেহ দিবস, এ হালকা, সেই হালকা; আজ এ চাঁদা তো কাল সেই চাঁদা! মানে ব্যস্ত রাখতে যা-কিছু করা দরকার! ফলে খোঁজ নিয়ে দেখবেন, জামাতের অসংখ্য কায়েদ (নেতা) এমন পাবেন, যে মির্যা সাহেবের ২/৪ টা বইও হয়ত শেষ পর্যন্ত পড়েনি। মির্যা সাহেবের সর্বমোট কয়টি বই রয়েছে তাও বলতে পারবেনা। মির্যা সাহেবের রচনাসমগ্র 'রূহানী খাযায়েন' কয় খণ্ডের তাও বলতে পারবেনা। অথচ একজন সাধারণ শিক্ষিত মানুষও জানে যে, ঐসব নানা অনুষ্ঠান-প্রোগ্রাম শুধুই তাদের এক ধরণের মনস্তাত্ত্বিক গেইম। কেননা মানুষকে উক্ত কাল্টের ভেতর আটকে রাখার মত তাদের দ্বিতীয় কোনো উপায় নেই। ", "আমি শুধু এটুকু বলতে চাই, বেশি না; শুধুমাত্র মির্যা কাদিয়ানীর ইলহামগুলোর সত্যতা নিয়ে নিরপেক্ষভাবে ভাবুন। তবেই তার স্বরূপ দিবালোকের মত পরিষ্কার হয়ে যাবে। কাজেই, ঈসা (আ.) বেঁচে আছেন নাকি মারা গেছেন, এ সমস্ত বিষয়ে দীর্ঘ তর্ক-বিতর্কে জড়িয়ে সময় নষ্ট করবেন না। কেননা মির্যা কাদিয়ানীর বয়স যখন মাত্র ২৩ বছর, সে সময়টিতেও ইরান বংশোদ্ভূত মির্যা হুসাইন আলী নূরী (১৮১৭-১৮৯২ ইং) ঈসা (আ.)-কে মৃত আখ্যা দিয়ে নিজেকে \"মসীহ\" দাবী করেছে। বর্তমানে তার \"বাহায়ী জামাত\" পৃথিবীর প্রায় ২১৮টি দেশে ছড়িয়ে ছিটিয়ে আছে। সুতরাং ঈসা (আ.)-কে \"মৃত\" দাবী করে নিজেকে \"মসীহ\" দাবী করার এ টেড়িশন আজকে নতুন নয়, বহু পুরনো। যেজন্য সমস্ত তর্ক-বিতর্ককে \"ওফাতে মসীহ\" এর উপর চাপিয়ে \"মসীহ\" দাবীদারদের সততা ও যোগ্যতা নিয়ে প্রশ্ন না তোলা-ই চরম অন্যায়। সত্যিকারের জ্ঞানীরা সব সময় সততা এবং যোগ্যতার মাপকাঠিতেই দাবীদারদের দাবীগুলো কুরআন সুন্নাহ'র আলোকে যাচাই করে থাকেন। আর তাই \"মসীহ\" দাবীদার মির্যা কাদিয়ানীর ভবিষ্যৎবাণী এবং ইলহামসমূহ নিয়েও চিন্তা করুন। মুহাম্মদী বেগমের সাথে তার বিয়ের সবকয়টি ইলহামাত, নানা সময়ের বিভিন্ন ভবিষ্যৎবাণী তারই রচনাবলীর আলোকে পরীক্ষানিরীক্ষা করুন। ", "আমি চাঁদাখোর আহমদী নেতাদের উদ্দেশ্যে বলব, মির্যা সাহেবের চটকদার কথাবার্তাগুলো বলে বলে নতুনপ্রজন্মের আহমদীদের আর কতকাল অন্ধকারে রাখবেন? আপনারা বরং মির্যা কাদিয়ানীর বইগুলো ওদেরকে উন্মুক্ত হৃদয় নিয়ে পড়তে নির্দেশ দিন। মির্যা সাহেব কাশফ অবস্থায় নিজেকে \"খোদা\" হিসেবে মনে করা, দশমাস পর্যন্ত তিনি কিভাবে প্রেগন্যান্ট ছিলেন, নিজেই ঈসা আবার নিজের গর্ভের সন্তান-ও ঈসা, নিজের গর্ভ থেকে নিজেই ভূমিষ্ঠ হলেন! এসব তিনি কী লিখে গেলেন? তিনি মুসলিম শরীফের হাদীসের সেই \"নবীউল্লাহ\" হলে, একই হাদীসের অন্যান্য বিষয়গুলোও তিনি তার নিজের সাথে কিভাবে মিলান! তিনি দুটি হলুদ রঙের চাদর হতে নিজের দুইটি রোগের প্রতি ইংগিত করে \"মেরাক্ব\" আর \"বহুমুত্র\" রোগে নিজেকে আক্রান্ত থাকার ব্যাখ্যাটিও কিভাবে দিয়ে গেলেন? মির্যা সাহেবের রচনায় \"নবী\" শব্দটি যেখানে যেখানে পাওয়া যায় তা কেটে দিয়ে তদস্থলে \"মুহাদ্দাস\" অর্থ উদ্দেশ্য নিতে বলা, ইত্যাদি নিয়েও নতুন প্রজন্মকে ভাবতে বলুন! ", "মির্যা সাহেব কিন্তু সুস্পষ্টভাবে বলে গেছেন, যে ব্যক্তি তার কিতাব গুলো কমপক্ষে তিনবার না পড়বে সে ব্যক্তির ঈমানের ব্যাপারে মির্যা সাহেবের সন্দেহ থাকবে। দুঃখের বিষয়, সীরাতে মাহদীর পুরাতন এডিশনে থাকা মির্যার এ কথাটিকে পরবর্তী নতুন এডিশনে বিকৃত করে দেয়া হয়। যাইহোক, নতুনপ্রজন্মকে মির্যার বইগুলো পড়তে দিন। পাশাপাশি খাতামুন নাবিয়্যীন মুহাম্মাদে আরাবী (সা.)-এর প্রসিদ্ধ সীরাতগ্রন্থ \"আর রাহীকুল মাখতুম\" (আরবী, উর্দূ, ইংরেজি এবং বাংলা) কিতাবটিও পড়তে দিন। যাতে তারা প্রকৃত একজন নবীর জীবনচরিত্র কেমন হতে হয় সে সম্পর্কে সঠিক শিক্ষা লাভ করতে পারে। নইলে ব্রিটিশদের সৃষ্ট কথিত মসীহ ও নবী দাবীদার মির্যা কাদিয়ানীর রহস্যময় চরিত্র উদঘাটন করতে হয়ত তাদের সময় লাগতে পারে। ", "শেষকথাঃ শেখ সাহেব দীর্ঘ ৫০ বছর কাদিয়ানী ছিলেন, তিনি তাঁর অভিজ্ঞতা থেকে আমাদের যে তথ্য দিয়েছেন, আমি বিশ্বাস করি সাধারণ একজন কাদিয়ানীর জন্য এ পদ্ধতিতে মির্যাকে যাচাই করে সত্য উদঘাটন করা সহজ হবে, ইনশাআল্লাহ।<br><br>লিখক, শিক্ষাবিদ ও গবেষক <br>Principal NurunNabi"
            ]
        }
    ]
}