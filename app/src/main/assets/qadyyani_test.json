{
    "questions" : [
        {
            "question" : "",
            "answer" : 
            [
                "<p style=\"text-align: justify;\"><span style=\"color: #c00000;\"><strong>আর্টিকেলঃ 1</strong></span><span style=\"color: #c00000;\"><strong>7</strong></span><span style=\"color: #c00000;\"><strong>&nbsp; </strong></span><strong>আল ফিকহুল আকবার</strong> <strong>কার রচনা</strong><strong>?</strong> শায়খ ইবনে তাইমিয়াহ (রহ.)-এর কিতাবের উদ্ধৃতিতে লিখছি, শায়খ তাকিউদ্দীন ইবনে তাইমিয়াহ (৬৬১-৭২৮ হিজরী) লিখেছেন ((فَإِنَّ أَبَا حَنِيْفَةَ ... كَلَامُهُ فِيْ الرَّدِّ عَلَى الْقَدْرِيَّةِ مَعْرُوْفٌ فِيْ الْفِقْهِ الْأَكْبَرِ وَقَدْ بَسَطَ الْحُجَجَ فِيْ الرَّدِّ عَلَيْهِمْ بِمَا لَمْ يَبْسُطْهُ عَلَى غَيْرِهِمْ فِيْ هَذَا الْكِتَابِ)) অর্থাৎ কাদরিয়া মতের বিরুদ্ধে &lsquo;আল-ফিকহুল আকবার&rsquo; গ্রন্থে আবূ হানীফার বক্তব্য সুপরিচিত। এ গ্রন্থে তিনি তাদের বিরুদ্ধে যত বিস্তারিত আলোচনা করেছেন অন্য কোনো ফিরকার বিরুদ্ধে তত আলোচনা করেননি।&rsquo;&rsquo; (মিনহাজুস সুন্নাতিন নাবাবিয়্যাহ ৩/১৩৮-৩৯, ইবনে তাইমিয়াহ)। এখানে বলে রাখা দরকার যে, ইমাম আবূ হানীফা (রহ.) থেকে ❝আল ফিকহুল আকবার❞ নামীয় কিতাবটি তাঁর পুত্র হাম্মাদ এবং অপর শিষ্য আবু মুতী আল বলখী বর্ণনা করেছেন। বাতিল ফেরকা কাদরিয়্যাহ সম্প্রদায়ের খণ্ডনে কোনো আলোচনা হাম্মাদ ইবনে আবী হানীফা'র বর্ণনায় الفقه الاكبر গ্রন্থে উল্লেখ পাওয়া যায়না। কিন্তু আবু মুতী আল বলখীর রেওয়ায়েতের ❝আল ফিকহুল আকবার❞ এর ভেতর বাতিল ফেরকা কাদরিয়্যাহ সম্প্রদায়ের খণ্ডনে পর্যাপ্ত আলোচনা বিদ্যমান। আর তার এ গ্রন্থটি পরবর্তীতে اَلْفِقْهُ الْاَبْسَطُ (আল ফিকহুল আবসাত) নামেই পরিচিতি লাভ করে। কাজেই শায়খ ইবনে তাইমিয়াহ (রহ.)-এর বক্তব্যের আলোকেও পরিষ্কার হয়ে যায় যে, তিনিও اَلْفِقْهُ الْاَكْبَرُ বলে মূলত আবু মুতী আল বলখীর রেওয়ায়েতের সেই ❝আল ফিকহুল আকবার❞ই উদ্দেশ্য নিয়েছেন। আল্লাহ আ'লাম।</p>", "<p style=\"text-align: justify;\"><strong>Episode 2</strong> গত শতাব্দীর শ্রেষ্ঠ মুহাক্কিক ও বিস্ময়কর আলেম শায়খুল ইসলাম আল্লামা যাহিদ আল কাওসারী (রহ.) ❝আলিম ওয়াল মুতাআল্লিম❞ কিতাবটির ভূমিকায় (পৃষ্ঠা নং ৪) গুরুত্বপূর্ণ একটি তথ্য দেন। তিনি লিখেছেন, চতুর্থ শতকের প্রসিদ্ধ হানাফী ফকীহ ইমাম আবুল লাইস সামারকান্দী (মৃত. ৩৭৩ হিজরী) &lsquo;আল-ফিকহুল আকবার&rsquo; গ্রন্থের ব্যাখ্যা করে গেছেন। আর ইমাম আবুল লাইস সামারকান্দী (রহ.) গ্রন্থটিকে সহীহ সনদে বর্ণিত হয়েছে বলে ভূমিকায় উল্লেখ করেছেন। একথার প্রমাণ পাবেন, ইমাম আবূ মানসূর আল-মাতুরিদী হানাফী রচিত ❝শারহু ফিকহিল আকবার-(شَرْحُ الْفِقْهِ الأَكْبَرِ لِأَبِيْ مَنْصُوْرِ الْمَاتُرِيْدِيْ)❞ গ্রন্থের ২ নং পৃষ্ঠায়। এতেও প্রমাণিত হয় যে, ইমামে আযম আবূ হানীফা (রহ.)-এর ইন্তেকালের পরবর্তী শতকেই তাঁর ❝আল ফিকহুল আকবার❞ গ্রন্থটি প্রসিদ্ধি লাভ করেছিল। তারপর চতুর্থ ও পঞ্চম হিজরী শতকের প্রসিদ্ধ ঐতিহাসিক আবুল ফারাজ ইবনু নাদীমও (মৃত. ৪৩৮ হিজরী) ইমাম আবূ হানীফা সম্পর্কে বলেছেন ((وَلَهُ مِنَ الْكُتُبِ كِتَابُ الْفِقْهِ الْأَكْبَرِ، كِتَابُ رِسَالَتِهِ اِلَى اَلْبَتِّيْ، كِتَابُ الْعَالِمِ وَالْمُتَعَلِّمِ رَوَاهُ عَنْهُ مُقَاتِلٌ، كِتَابُ الرَّدِّ عَلَى الْقَدْرِيَّةِ)) অর্থ তাঁর রচিত গ্রন্থগুলোর মধ্যে রয়েছে ১ &ldquo;আল ফিকহুল আকবার&rdquo;&nbsp; ২ &ldquo;উসমান আল-বাত্তীর উদ্দেশ্যে প্রেরিত চিঠি&rdquo; ৩ &ldquo;আল-আলিম ওয়াল-মুতায়াল্লিম&rdquo; গ্রন্থটি আবূ মুকাতিল আস সামারকান্দী তাঁর থেকে বর্ণনা করেছেন এবং &ldquo;আর-রাদ্দু আ&rsquo;লাল কাদারিয়্যাহ&rdquo;।❞ (আল-ফিহরিস্ত-الفهرست, পৃষ্ঠা নং ২৫১ ইবনে নাদীম আল বাগদাদী)।</p>", "<p style=\"text-align: justify;\">উল্লেখ্য, বাংলাদেশের অন্যতম গবেষক আলেম হানাফি মাযহাবের শ্রেষ্ঠ বিশ্লেষক শায়খুল হাদীস আল্লামা আব্দুল মালেক (হাফিজাহুল্লাহ)ও মনে করেন যে, বর্তমানে ❝আল ফিকহুল আবসাত❞ নামে মিশর থেকে প্রকাশিত আবু মুতী আল বলখীর বর্ণনার আগের ❝আল ফিকহুল আকবার❞ই প্রকৃত اَلْفِقْهُ الْاَكْبَرُ উদ্দেশ্য যেটিতে বাতিল ফেরকা কাদরিয়্যাহ সম্প্রদায়ের খণ্ডনে ইমাম আবূ হানীফা (রহ.) থেকে আলোচনা বর্ণিত হয়েছে। আল্লাহু আ'লাম।&nbsp;&nbsp;</p>", "<p style=\"text-align: justify;\"><strong>Episode 3</strong>আবূ মুতী আল বলখী (রহ.) ছিলেন ইমামে আ'যম আবূ হানীফা (রহ.)-এর শিষ্যদের অন্যতম। তিনি ইমামে আ'যম আবূ হানীফা (রহ.) এর কাছ থেকে ❝আল ফিকহুল আকবার❞ কিতাবটির বর্ণনাকারীও। বলখ উপমহাদেশীয় ইসলামি দেশ ইমারাতে ইসলামিয়াহ আফগানিস্তানের বলখ নদীর তীরে ও মাজারে শরীফ জেলার কাছে অবস্থিত একটি শহর। উল্লেখ্য আল ফিকহুল আকবার কিতাবটির পূর্বনাম ছিল আল ফিকহুল আবসাত। পরবর্তীতে সেটি আল ফিকহুল আকবার নামেই প্রকাশিত হয়। মূলত সেটাই প্রকৃত আল ফিকহুল আকবার যেটিতে বাতিল ফেরকা কাদরিয়্যাহ সম্প্রদায়ের মতবাদের খণ্ডন নিহিত।আবূ মুতী আল বলখীর পূর্ণ নাম - হাকাম ইবনে আব্দির রহমান ইবনে মাসলামাহ ইবনে আব্দির রহমান। তিনি আবূ মুতী আল বলখী হিসেবেই সর্বাধিক পরিচিত। তার সম্পর্কে খতীবে বাগদাদী এবং ইমাম যাহাবীর রচনা থেকে নিম্নে কিছু লিখতে চাই, তিনি বলখেই জন্মগ্রহণ করেন। অনেক বড় ফকীহ, এবং প্রত্যুৎপন্নমতি ও অভিজ্ঞ বিচারক ছিলেন। তিনি প্রায় ১৬ বছর অব্দি বলখ শহরের মুসলিম বিচারালয়ের প্রধান বিচারপ্রতি ছিলেন। তিনি ৮৪ বছর বয়সে ১৯৯ হিজরীতে উম্মাইয়া খিলাফতের যুগে বলখে ইন্তেকাল করেন। দেখুন, তারীখে বাগদাদ ৯:১২১।</p>", "<p style=\"text-align: justify;\">ইমাম যাহাবী (রহ.) তার সম্পর্কে কতিপয় ইমামের জরাহ উল্লেখ করেছেন। তাকে কোনো কোনো ইমাম মুরজিয়া, জাহমি ইত্যাদি বলে অভিযুক্ত করলেও কেউ তা প্রমাণ করেননি। তাকে ইমাম বুখারী, নাসাঈ, আবূ দাউদ প্রমুখ ইমামগণ দুর্বল বলেছেন। ইমাম যাহাবী তার সম্পর্কে শুধু এটুকু মন্তব্য করেছেন যে ((وَ لَكِنَّهُ وَاهٌ فِى الْاَثْرِ)) অর্থাৎ তিনি হাদীস বর্ণনার ক্ষেত্রে নগণ্য ছিলেন। ইমাম যাহাবী (রহ.) তার জীবন বৃত্তান্তের কোথাও ইংগিতেও তাকে এমন কোনো বিশেষণে বিশেষিত করেননি যার দরুন আমরা তাঁর বিরুদ্ধে চূড়ান্ত কোনো নেতিবাচক সিদ্ধান্তে উপনীত হতে পারি। অধিকন্তু ইমাম যাহাবী (রহ.) তার ব্যাপারে বিস্ময়কর একটি তথ্য দিয়েছেন। তিনি লিখেছেন ((كَانَ اِبْنُ الْمُبَارَكِ يُعَظِّمُهُ وَ يُجِلِّهِ لِدِيْنِهِ وَ عِلْمِهِ)) অর্থ ইমাম আব্দুল্লাহ ইবনে মুবারক (রহ.) আবূ মুতী আল বলখীকে তাঁর ইলম, দ্বীনদারীর জন্য তাঁকে সম্মান করতেন এবং বড়ত্ব প্রকাশ করতেন। দেখুন মীযানুল ই'তিদাল ১:৫৭৪।</p>", "<p style=\"text-align: justify;\">খতীবে বাগদাদী তাঁর সম্পর্কে লিখেছেন, আবূ মুতী আল বলখীর উস্তাদ ছিলেন, হিশাম ইবনে হাসসান, বকর ইবনে খুনাইস, আব্বাদ ইবনুল কাসীর, আব্দুল্লাহ ইবনে আ'ওন, ইবরাহীম ইবনে ত্বাহমান, ইসরায়েল ইবনে ইউনুস, আবূ হানীফা, মালেক, সুফিয়ান আস-সওরী প্রমুখ।আর তাঁর শিষ্যরা ছিলেন, আহমদ ইবনে মুনী এবং খোরাসান শহরের বিশাল একটি গোষ্ঠী। তারপর খতীবে বাগদাদী লিখেছেন ((وَكَانَ فَقِيْهًا بَصِيْرًا بِالرَّأيِ، وَوَلِيُّ قَضَاءِ بَلَخٍ، وَقَدَمَ بَغْدَادَ غَيْرَ مَرَّةٍ وَحَدَّثَ بِهَا)) আবূ মুতী আল বলখী একজন দূরদৃষ্টিসম্পন্ন ও বুদ্ধিদীপ্ত ফকীহ ছিলেন। তিনি বলখের একজন বিচারপতি ছিলেন। তিনি বহুবার বাগদাদে আগমন করেছিলেন। দেখুন, তারীখে বাগদাদ ৯:১২১। খতীবে বাগদাদী আবূ মুতী আল বলখীর শিষ্য কাশিম ইবনে যুরাইক্ব থেকে আরও বর্ণনা করেছেন, শিষ্য বলেন (( دَخَلْتُ أَنَا وَأَبُوْ مُطِيْعٍ بَغْدَادَ، فَاسْتَقْبَلَنَا أَبُوْ يُوْسُفَ فَقَالَ: يَا أَبَا مُطِيْعٍ كَيْفَ قَدِمْتَ؟ قَالَ: ثُمَّ نَزَلَ عَنْ دَابَّتِهِ فَدَخَلَا الْمَسْجِدَ فَأَخَذَا فِيْ الْمُنَاظَرَةِ)) আমি আর আবূ মুতী একদা বাগদাদ গমন করি। কাযী ইমাম ইউসুফ আমাদের অভ্যর্থনা দেন। আবূ ইউসুফ তাঁকে জিজ্ঞেস করেন, হে আবূ মুতী! আপনি কিভাবে তাশরিফ আনলেন? (রাবী এরপর আরও) বললেন, অত:পর তিনি তাঁর আরোহন থেকে নেমে আসেন আর দু'জনই (আবূ মুতী এবং আবূ ইউসুফ) মসজিদে প্রবেশ করলেন তারপর দু'জনই মুনাজারাহ'তে লিপ্ত হয়ে গেলেন। দেখুন, তারীখে বাগদাদ ৯:১২১।</p>", "<p><strong>শেষকথা</strong><strong>,</strong>গয়ের মুকাল্লিদরা আবূ মুতী আল বলখীর বিরুদ্ধে যে সমস্ত জরাহতুলে ধরে যা প্রমাণিত নয়। তাছাড়া আবূ মুতী সমসাময়িকপ্রধান প্রধান ইমামগণের নিকট একজন বিশাল সম্মানের অধিকারী ও অনেক বড় আলেম, ফকীহ এবং দূরদৃষ্টিসম্পন্ন বিচারপতি হিসেবে স্বীকৃত ছিলেন। এ মর্মে সবাইএকমত। আল্লাহু আ'লাম।</p>"
            ]
        }
    ]
}
