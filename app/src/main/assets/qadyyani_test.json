{
    "questions" : [
        {
            "question" : "",
            "answer" : 
            [
                "6 কাদিয়ানীদের জন্য বহুত বড় আফসোস! তারা মির্যা কাদিয়ানীর নবুওয়ত দাবীকে বৈধ সাব্যস্ত করতে শুধুমাত্র মওলানা কাশেম নানুতবী (রহ.)-এর বই 'তাহযীরুন নাস' এর নামে মিথ্যাচার করেনি, বরং তারা আরও অনেক আয়েম্মায়ে কেরামের বইয়ের নামেও মিথ্যাচার করে থাকে। তারা যে অনেক বড় মিথ্যুক এবং ধোকাবাজ তা এ হাদীসটির দিকে লক্ষ্য করলেও বুঝা সম্ভব। হাদীসটি এই যে, হযরত আনাস (রা.) থেকে বর্ণিত ((عَنْ أَنَسٍ عَنْ النَّبِيِّ صلى الله عليه وسلم قَالَ كُلُّ نَبِيٍّ سَأَلَ سُؤْلاً أَوْ قَالَ لِكُلِّ نَبِيٍّ دَعْوَةٌ قَدْ دَعَا بِهَا فَاسْتُجِيبَ فَجَعَلْتُ دَعْوَتِي شَفَاعَةً لأمَّتِي يَوْمَ الْقِيَامَةِ)) অর্থ-নবী (সা.) বলেছেন, প্রত্যেক নবীই যা চাওয়ার চেয়ে নিয়েছেন। অথবা নবী (সা.) বলেছেন, প্রত্যেক নবীকে যে দোয়ার অধিকার দেয়া হয়েছিল তিনি সে দোয়া করে নিয়েছেন এবং তা কবুলও করা হয়েছে। কিন্তু আমি আমার দোয়াকে কেয়ামতের দিনে আমার উম্মাতের শাফায়াতের জন্য রেখে দিয়েছি। (সহীহ বুখারী, হাদীস নং ৬৩০৫)।<br><br>এই হাদীস অনুসারে প্রত্যেক নবীই তার নির্ধারিত দোয়াটি করে ফেলেছেন, কেবলমাত্র মুহাম্মদ (সা.) তাঁর জন্য নির্ধারিত দোয়াটি কেয়ামতের দিন শাফায়াতের জন্য রেখে দিয়েছেন। অতএব, নতুন করে যদি কোনো নবী আসা সম্ভব হতো তাহলে তার দোয়া তো বাকীই থেকে গেছে! ফলে সহীহ বুখারীর এই হাদীসের কোনো উত্তর থাকেনা। একই সাথে নতুন নবীর আগমনী কনসেপ্ট যাদের তাদের নিকট এ হাদীসটিরও কোনো উত্তর নেই! সুতরাং বুঝা গেল, মির্যা গোলাম কাদিয়ানীর কথিত উম্মতি, বুরুজী কিংবা ছায়া-নবী দাবী করার কোনো সুযোগ নেই। কাদিয়ানীদের নিকট প্রশ্ন, আপনাদের মির্যা কাদিয়ানী যদি \"নবী\" দাবীতে সত্য হন তাহলে রাসূল (সা.) কিজন্য এ হাদীসে তার ব্যাপারে কিছুই বলে গেলেন না? তিনি তো উম্মাহকে সতর্ক করতে অন্তত এটুকুও বলে যেতে পারতেন যে, আমার পরে একজন ছায়ানবী আসবে, তার জন্য-ও নির্ধারিত একটি দোয়া থাকবে! কিন্তু আফসোস! এ ধরণের কোনো কথা তো ইংগিতেও কোথাও বলা হল না!! এতে পরিষ্কার প্রমাণিত হল যে, মির্যায়ীরা নতুন নবী আসার যত দলিল আর ব্যাখ্যা পেশ করে তার কোনো কিছুই বিশুদ্ধ নয়। হয়ত সেগুলো জাল বা মুনকার, অথবা বিকৃত কিংবা ধোকাবাজি।"
            ]
        }
    ]
}
