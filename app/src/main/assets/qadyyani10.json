{
    "questions" : [
        {
            "question" : "ঈসা (আ.) আবার এসে থাকলে তিনি তাঁর অনুসারীদের পথভ্রষ্টতা সম্পর্কে কিছুই জানবেন না কেন?",
            "answer" : [
                "1. কাদিয়ানীরা ঈসা (আ.)-কে মৃত সাব্যস্ত করে তদস্থলে মির্যা কাদিয়ানীকে প্রতিষ্ঠিত করার উদ্দেশ্যে যতগুলো যুক্তির পেছনে দৌঁড়ায় তন্মধ্যে নিচের (কু)যুক্তিটি অন্যতম। যেমন তারা সূরা মায়েদা আয়াত নং ১১৬-১১৭ এর আলোকে যুক্তি দেয় যে, <br><br>“খ্রিষ্টানদের পথভ্রষ্ট হয়ে যাওয়া সম্পর্কে কেয়ামতের দিন আল্লাহ ঈসাকে অবহিত না করা পর্যন্ত তিনি তাঁর অনুসারীদের পথভ্রষ্টতা সম্পর্কে কিছুই জানবেন না। তাই প্রশ্ন হচ্ছে, ঈসা যদি পৃথিবীতে আবার আসেন তাহলে কি তিনি দেখতে পাবেন না যে, খ্রিষ্টানরা তাঁকে খোদার পুত্র বানিয়ে তাঁর পূজা করছে? অবশ্যই দেখবেন। এমতাবস্থায় তাঁর পক্ষে খোদার কাছে একথা বলা কি সম্ভব হবে যে, তিনি এসব ব্যাপারে কিছুই জানতেন না? অতএব, আগত ঈসা হতে বনী ইসরাইলী ঈসা উদ্দেশ্য নয়, বরং একজন রূপক ঈসা অর্থাৎ মির্যা গোলাম আহমদ কাদিয়ানীই উদ্দেশ্য।”<br><br>এর প্রতিউত্তরে প্রশ্নকারীকে বলব, প্রথমে ঐ আয়াত দু'টির অনুবাদ ভালো করে পড়ে দেখুন! তাহলে দেখবেন যে, আয়াত দুটির সাথে কাদিয়ানীদের উল্লিখিত যুক্তির কানাকড়িও সম্পর্ক নেই। তার মানে একথা স্পষ্ট যে, সাধারণ মানুষকে বিভ্রান্ত করার জন্যই তারা মূলত এধরনের ধোকার আশ্রয় নিয়ে থাকে। দুঃখের বিষয় যে, মির্যা গোলাম আহমদের সূক্ষ্ম এ চটকদার ধোকা থেকে সাধারণ কাদিয়ানীদের আজও পরিত্রাণ মেলেনি!<br><br>যাইহোক, টপ অফ দ্যা পয়েন্ট হিসেবে আমি এর পরিপ্রেক্ষিতে তাদের উদ্দেশ্যে পালটা দুইখানা প্রশ্ন করতে চাই, (১) “হযরত ঈসা (আ.) কেয়ামতে আল্লাহর কাছে তাঁর অনুসারীদের পথভ্রষ্টতা সম্পর্কে কিছুই জানবেন না”-এটি কুরআনের কোন আয়াত বা শব্দের অনুবাদ? জানি, কোনো উত্তর নেই। (২) কেয়ামতের দিন শাফায়াতে কোবরা মুহূর্তে হাশরবাসীরা হযরত ঈসা (আ.)-এর নিকটেও শাফায়াতের আবেদন করলে তিনি তখন এই বলে অক্ষমতা প্রকাশ করবেন যে ((إنى اتخذت إلها من دون الله و أنه لا يهمنى اليوم إلا نفسى)) উচ্চারণঃ ‘ইন্নী উত্তুখিযতু ইলা-হান মিন দূনিল্লাহি ওয়া আন্নাহু লা ইউহিম্মুনিল ইয়াওমা ইল্লা নাফ্সী।’ অর্থাৎ আমি (পৃথিবীতে) গায়রুল্লাহ ও একজন উপাস্যরূপে পূজিত ছিলাম। তাই আজ (কেয়ামতের দিন) আমি শুধুমাত্র নিজেকে নিয়েই চিন্তিত। (মাজমাউজ জাওয়ায়েদ, কিতাবুল বি’ছি ১/৩৭৩; হাদীস নং ১৮৫০৪, মসনদে আবী ইয়া’লা আল-মওছলী, হাদীস নং ২২৭৪; আবুদাউদ আত্-ত্বয়ালিসী ২/২২৬; ইবনে আব্বাস রাঃ হতে বর্ণিত, হাদীসের মান হাসান, রাবীদের সবাই বুখারী-মুসলিমের)। তাই এখন প্রশ্ন হল, হযরত ঈসা (আ.) পৃথিবীতে দ্বিতীয়বার ফিরে আসা ছাড়াই কেয়ামতের দিন তিনি কিভাবে জানতে পারবেন যে, খ্রিস্টানরা তাঁকে পৃথিবীতে গায়রুল্লাহ-রূপে পূজা করতো? জানি, এরও কোনো উত্তর নেই।",
                "2. মির্যা কাদিয়ানীর ‘আল ওসীয়্যত’ (বাংলা অনূদিত) বইটিতে সূরা মায়েদার আয়াত দুটির অনুবাদ করতে গিয়ে চরম বিকৃতি ঘটায়। যেমন তার রচনায় আয়াতের অর্থ হচ্ছে, “তখন আবার আমি কিভাবে জানতাম যে, আমার পরে তারা কোন বিপথগামিতায় নিপতিত হয়েছিল” (পৃষ্ঠা নং ১৫)। অথচ আয়াতটি ভালো করে দেখে নিন \"আমি কিভাবে জানতাম\" কথাটি সম্পূর্ণ তার নিজেস্ব। আয়াতে এধরণের কোনো শব্দই (كيف علمت) নেই। কিন্তু মির্যা আর তার অনুসারী কাল্টদের এত তাহকিক করার সময় কোথায়? অপ্রিয় হলেও সত্য, মির্যার বইগুলো এ সমস্ত আরো বহু নিকৃষ্ট ও প্রতারণাপূর্ণ (কু)যুক্তিতে ভরপুর, যা লোকাল কোনো মৌলভীর পক্ষেও ধরতে পারা সম্ভব নয়।এ পর্যায় পবিত্র কুরআনের সেই আয়াতদুটির বঙ্গানুবাদ ইসলামিক ফাউন্ডেশন থেকে অনূদিত কুরআনুল কারীম থেকে পেশ করছি। আল্লাহতালা বলেন, <br><br>আয়াত নং ১১৬ ((وَإِذْ قَالَ اللَّهُ يَا عِيسَى ابْنَ مَرْيَمَ أَأَنتَ قُلْتَ لِلنَّاسِ اتَّخِذُونِي وَأُمِّيَ إِلَٰهَيْنِ مِن دُونِ اللَّهِ ۖ قَالَ سُبْحَانَكَ مَا يَكُونُ لِي أَنْ أَقُولَ مَا لَيْسَ لِي بِحَقٍّ ۚ إِن كُنتُ قُلْتُهُ فَقَدْ عَلِمْتَهُ ۚ تَعْلَمُ مَا فِي نَفْسِي وَلَا أَعْلَمُ مَا فِي نَفْسِكَ ۚ إِنَّكَ أَنتَ عَلَّامُ الْغُيُوبِ)) “আল্লাহ যখন (কেয়ামতের দিন) বলিবেন, হে মারইয়াম তনয় ঈসা! তুমি কি লোকদেরকে বলিয়াছিলে, তোমরা আল্লাহ ব্যতীত আমাকে ও আমার জননীকে দুই ইলাহ রূপে গ্রহণ কর? সে বলিবে, তুমিই মহিমান্বিত! যাহা বলার অধিকার আমার নাই তাহা বলা আমার পক্ষে শোভন নয়। যদি আমি তাহা বলিতাম তবে তুমি তো তাহা জানিতে। আমার অন্তরের কথা তো তুমি অবগত আছ, কিন্তু তোমার অন্তরের কথা আমি অবগত নই; তুমি অদৃশ্য সম্বন্ধে সম্যক পরিজ্ঞাত।\"<br><br>আয়াত নং ১১৭ ((مَا قُلْتُ لَهُمْ إِلَّا مَا أَمَرْتَنِي بِهِ أَنِ اعْبُدُوا اللَّهَ رَبِّي وَرَبَّكُمْ ۚ وَكُنتُ عَلَيْهِمْ شَهِيدًا مَّا دُمْتُ فِيهِمْ ۖ فَلَمَّا تَوَفَّيْتَنِي كُنتَ أَنتَ الرَّقِيبَ عَلَيْهِمْ ۚ وَأَنتَ عَلَىٰ كُلِّ شَيْءٍ شَهِيدٌ)) \"তুমি আমাকে যে আদেশ করিয়াছ তাহা ব্যতীত তাহাদের আমি কিছুই বলি নাই, তাহা এই ‘তোমরা আমার প্রতিপালক ও তোমাদের প্রতিপালক আল্লাহর ইবাদত কর এবং যতদিন আমি তাহাদের মধ্যে ছিলাম ততদিন আমি ছিলাম তাহাদের কার্যকলাপের সাক্ষী; কিন্তু যখন তুমি আমাকে তুলিয়া লইলে তখন তুমিই তো ছিলে তাহাদের কার্যকলাপের তত্ত্বাধায়ক এবং তুমিই সর্ববিষয়ে সাক্ষী’।”<br><br>শেষকথা হল, কাদিয়ানী সম্প্রদায়ের নিরপেক্ষ মানুষগুলোকে আমার জিজ্ঞাসা, আল্লাহতালা ঈসা (আ.)-কে কেয়ামতের দিন যখন জিজ্ঞেস করবেন “তুমি কি লোকদেরকে বলিয়াছিলে তোমরা আল্লাহ ব্যতীত আমাকে ও আমার জননীকে দুই ইলাহ-রূপে গ্রহণ কর”—সে সময় ঈসা (আ.) তার প্রতিউত্তরে বলবেন, \"তুমি আমাকে যে আদেশ করিয়াছ তাহা ব্যতীত তাহাদের কিছুই বলি নাই\"। পবিত্র কুরআন যেখানে এত সুস্পষ্ট করে ঈসা (আ.)-এর বক্তব্য \"তাহাদের কিছুই বলি নাই\" মর্মে আগাম জানিয়ে দিচ্ছে, সেখানে এধরনের কথাকে মির্যা কাদিয়ানী আর তার অনুসারী কাল্টদেরকে \"আমি কিভাবে জানতাম\" এমন বক্তব্যে বিকৃত করে সমগ্র দুনিয়াকে ধোকা দিয়ে বোকা বানানোর অধিকার দিয়েছে কে? কাদিয়ানীদের উদ্দেশ্যে বিনীত অনুরোধ, মির্যা কাদিয়ানীকে শুধুমাত্র একজন ন্যায়পরায়ণ আর সত্যবাদী প্রমাণ করতে পারেন কিনা চেষ্টা করুন! আমরা আপনাদেরকে আল্লাহর নিকট সোপর্দ করছি। তিনিই সর্বোত্তম ফয়সালাকারী। (উৎসমূলঃ রদ্দে কাদিয়ানী)।"
            ]
        }
    ]
}
